<!DOCTYPE html>
<html>
<head>
    <meta charset="utf-8"/>
    <title>Տերմինաբանություն</title>
    <link href="herbs/style.css" rel="stylesheet" />
</head>
<body>

<div class="wrapper">
    <div class="main">
        <div class="container">
            <div class="content">
                <p>
                    <span>Ալկալոիդները</span> հիմնային բնույթի, ազոտ պարունակող օրգանական միացություններ են, հիմականում անգույն բյուրեղների ձևով:
                    Ներկայումս հայտնի են 100-ից ավելի ալկալոիդներ, որոնք բույսերի մեջ գտնվում են օրգանական թթուների աղերի ձևով:
                    Միևնույն բույսը կարող է պարունակել մեկ կամ բազմաթիվ ալկալոիդներ: Վերջիններս կենսաբանական ակտիվ նյութեր են,
                    իսկ նրանց մի մասը` ուժեղ թույներ: Ալկալոիդներից կարելի է նշել ատրոպինը, մորֆինը, ստրիխնինը, պլատիֆիլինը,
                    բերբերինը, էֆեդրինը և այլն:
                </p>

                <p>
                    <span>Գլիկոզիդները</span> ջրում և սպրիտներում լավ լուծվող, չեզոք, դառը համով, բյուրեղային, օրգանական նյութեր են,
                    բաղկացած շաքարային(գլիկոն) և անշաքար(ագլիկոն) մասերից: Շաքարային մասը կազմում են գլյուկոզան,
                    գալակտոզան և այլն, իսկ ոչ շաքարայինը` սպիրտները, ֆենոլները, ցիանհիդրինները, ստերոիդները կամ ծծումբ
                    պարունակող միացությունների մնացորդները: Գլիկոզիդներից բուժական խոշոր նշանակություն ունեն դիգիտոքսինը,
                    ստրոֆանթինը, ցիմարինը, լանտոզիդը և ալն: Գլիկոզիդների մի խումբ կազմում են սապոնիները, որոնք անգույն,
                    ջրում և սպիրտներում այս կամ այն չափով լուծվող, իսկ եթերում, քլորոֆորմում, ացետոնում և բենզինում չլուծվող
                    ստերոիդ կամ տրիտերպենային միացութուններ են: Ջրում թափահարելուց փրփրում են օճառի նման: Փոքր դոզաներով
                    ունեն խուխամուղ, միզամուղ, օրգանիզմը տոնուսավորող, հակասկլերոտիկ, հիպոտենզիվ և այլ օգտակար հատկություններ:
                </p>

                <p>
                    <span>Պոլիսախարիդները</span> բարդ ածխաջրատներ են, որոնց կազմի մեջ մտնում են տարբեր տեսակի մոնոշաքարներ: Այս խմբի
                    տիպիկ ներկայացուցիչներ են օսլան, թաղանթանյութը, ինուլինը, պեկտինային նյութերը, բուսախեժը և լորձը:
                </p>

                <p>
                    <span>Օսլա</span> մեծ քանակությամբ պարունակվում է ցորենի, բրնձի, եգիպացորենի, կորտոֆիլի մեջ: Այն լայնորեն կիրառվում է
                    ցանափոշիներ, քսուքներ և հաբեր պատրաստելու պրակտիկայում: Բացի լիարժեք սնունդ լինելուց, այն դրական դեր է
                    կատարում նաև մարսողական տրակտի հիվանդությունների և աթերոսկլերոզի բուժման ժամանակ: Օսլայից ստանում են գլյուկոզա:
                </p>

                <p>
                    <span>Թաղանթանյութը</span> կազմում է բուսական բջիջների պատող շերտը: Այն ակտիվացնում է ստամոքսաաղիքային տրակտի շարժիչ ֆունկցիան,
                    կանոնավորում նյութափոխանակությունը, նպաստում մի շարք վիտամինների սինթեզմանը և այլն:
                </p>

                <p>
                    <span>Ինուլինը</span> սպիտակ, քաղցրահամ փոշի է, լավ լուծվում է տաք, դժվար` սառը ջրում: Կուտակվում է բույսերի ստրոգետնյա օրգաններում:
                    Ինուլինով հարուստ են եղերդակը, Հեղինեի կղմուխը, խատուտիկը և այլն: Այն կիրառվում է շաքարախտի ժամանակ որպես շաքարի և
                    օսլայի փոխմիջոց:
                </p>

                <p>
                    <span>Պեկտինային Նյութերը</span> ածխաջրատային պոլիմերներ են, հիմնականում բաղկացած են գալակտուրոնաթթվից, գալակտանից և արաբանից:
                    Շաքարի և թթուների առկայությամբ առաջացնում են դոնդող: Կիրառվում են որպես օժանդակ նյութեր` էմուսիաներ և դեղահատեր
                    պատրաստելու համար: Պեկտինային նյութերով հարուստ են տուղտի և մատատուկի արմատները:
                </p>

                <p>
                    <span>Բուսախեժը</span> բույսերից արտահոսող, անհամ, քաղցր կամ դառնահամ, անհոտ, ջրում լրիվ կամ մասնակի լուծվող, ամորֆ նյութ է:
                    Ջրում ուռչելով, դառնում է սոսնձային: Ունի բարդ կառուցվածք` իր մեջ միավորելով կալիումական, կալցիումական  և
                    մագնեզիումական բարձր մոլեկուլային չեզոք աղեր, հեքսոզներ, պենտոզներ, մեթիլպենոզ և ուրոնաթթու: Կիրառվում է հաբեր և
                    դեղահատեր պատրաստելու պրակտիկայում, ինչպես նաև որպես պատող և սոսնձող միջոց: Բուսախեժ պարունակվում է
                    ծիրանենու, բալենու, շլորենու բնափայտերում, գազի(բույս) մեջ և այլն:
                </p>

                <p>
                    <span>Լորձը,</span> որը պարունակում է պենտոզաներ և հեքսոզաներ, իր բնույթով մոտ է խեժին: Այն լորձաթաղանթների վրա առաջ է
                    բերում պահպանողական շերտ, որի շնորհիվ կիրառվում է մարսողական տրակտի և շնչուղիների մի շարք հիվանդությունների
                    ժամանակ: Մեծ քանակությամբ պարունակվում է տուղտարմատի, խռնդատի, եզան լեզվի և այլ բույսերի մեջ:
                </p>

                <p>
                    <span>Եթերայուղերը</span> տեպենների ածանցյաններ են` ուժեղ հոտով և ցնդող հատկությամբ: Լավ լուծվում են սպիրտում,
                    քիչ քանակությամբ` ջրում: ՈՒնեն ցավազրկող, ընդհանուր վիճակը և հազը հանգստացնող և այլ օգտակար հատկություններ:
                    Արտահայտված մանրէասպան են, հականեխիչ և ճիճվամուղ: Լայնորեն հայտնի են անանուխի, խնկածաղկի, նորդոսի, եղեսպակի,
                    վարդի և այլ դեղաբույսերի եթերային յուղերը:
                </p>

                <p>
                    <span>Օրգանական թթուները</span> մաքուր կամ աղերի հանդիպում են բույսերի գրեթե բոլոր մասերում: Տարածված են հատկապես
                    խնձորաթթուն, կիտրոնաթթուն, թրթնջակաթթուն, քացախաթթուն և այլն: Ոչ հագեցած ճարպաթթուները դրականապես են
                    անդրադառնում աթերոսկելորզի և այլ հիվանդությունների բուժման ընթացքի վրա: Օրգանական թթուները ակիտիվացնում
                    են թքագեղձերի աշխատանքը, լեզվի և ենթաստամոքսային գեղձի հյութազատությունը, ունեն մանրէասպան հատկություն:
                </p>

                <p>
                    <span>Հակաբիոտիկները</span> օրգանական միացություններ են, ընդունակ դադարեցնելու մանրէների աճը կամ ոչնչացնելու նրանց: Բույսերի
                    կողմից արտադրվող հակաբիոտիկների տիպիկ ներկայացուցիչները ֆիտոնցիդներն են: Ֆիտոնցիդային ուժեղ հատկություններով է
                    օժտված սոխը, սխտորը, ղանձիլը, սրոհունդը, ոսկեհազարուկը, մեղվամուշկը, հազարատերևուկը և այլն:
                </p>

                <p>
                    <span>Վիտամինները</span> օրգանական կենսակտիվ միացություններ են, որոնց թիվը ներկայումս հասնում է 30-ի: Դեղաբույսերի մեծ մասը
                    պարունակում է վիտամիններ, որոնք խոշոր դեր են խաղում տվյալ բուժամիջոցի ազդման մեխանիզմում:
                </p>

                <p>
                    <span>Դաբաղիչ նյութերը</span> անազոտ, արոմատիկ, միացություններ են, բազմատոմ ֆենոլների ածանցայներ: Ունեն տտիպ համ, թունավոր չեն:
                    Կիրառվում են բորբոքումների, արյունահոսությունների, լուծերի, թունավորումների ժամանակ և այլն: Դաբաղիչ նյութերը շատ
                    պարունակվում են կաղնու կեղևում, սրոհունդի, խնկածաղկի, օշինդրի, անթառամի, ձիաձետի և շատ այլ դեղաբույսերի մեջ:
                </p>

                <p>
                    <span>Ներկանյութերը</span> բարդ օրգանական միացություններ են, քիմիապես դեռևս քիչ ուսումնասիրված: Զգալի չափերով պարունակվում են
                    բազմաթիվ դեղաբույսերի մեջ, ունեն մանրէասպան և ախտահանիչ հատկություններ:
                </p>

                <p>
                    <span>Ամինաթթուները</span> կազմում են սպիրտների բաղադրիչ մասը և ակտիվ դեր խաղում դեղաբույսերի բուժիչ ներգործության մեխանիզմներում:
                </p>

                <p>
                    <span>Կուպրը</span> ունի հաճելի հոտ, չի լուծվում ջրում, լավ լուծվում է օրգանական լուծիչներում: Օժտված է արտահայտված ֆիտոնցիդային հատկությամբ:
                    Լայնորեն կիրառվում է քսուքներ և սպեղանիներ պատրաստելու նպատակով: Տիպիկ ներկայացուցիչներից են բալասանը և սաթը:
                </p>

                <p class="no-border">
                    <span>Ճարպայուղերը</span> գլիցիրինի և հագեցած կամ չհագեցած ճարպաթթուների բարդ եթերներն են: Ջրում չեն լուծվում, լուծվում են սպիրտի մեջ:
                    Մտնում են քսուքների, օծաներլիքների և օճառի բաղադրության մեջ, կիրառվում սպեղանի պատրաստելու համար, օժտված են արտահայտված
                    մանրէասպան հատկությամբ: Լայն կիրառում ունեն որպես սննդանյութ, ինչպես և բուժական նպատակով` աթերոսկլերոզի և մարսողական
                    տրակտի հիվանդություններւ բուժման ժամանակ:
                </p>
            </div>
        </div>
    </div>
</div>
<footer>
    <ul>
        <li class="border_none"><a href="/">HOME</a> </li>
        <li><a href="terminology.html">ՏԵՐՄԻՆՆԵՐ</a></li>
        <li><a href="literature.html">Գրականություն</a></li>
        <li><a href="about.html">Մեր Մասին</a></li>
        <li><a href="volunteering.html">Կամավորական Աշխատանքներ</a></li>
        <li><a href="contact.html">Հետադարձ Կապ</a></li>
    </ul>
</footer>
</body>
</html>
