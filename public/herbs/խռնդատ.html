<!DOCTYPE html>
<html>
<head>
    <meta charset="utf-8"/>
    <meta name="viewport" content="width=device-width, initial-scale=1.0">
    <title>Խռնդատ։ Հայկական տարանունները՝ արճիճուկ գետնի, եզան ագի, խռնտալ, խռջտակ, կովագի, ձկան մահարար, պախրու ագի</title>
    <link href="herbs/style.css" rel="stylesheet" />
    <link rel="icon" href="img/favicon.ico" type="image/x-icon">
    
    <meta itemprop="name" content="Խռնդատ դեղաբույսի բուժական նշանակությունը">
    <meta property = "og:title" content = "Խռնդատ դեղաբույսի բուժական նշանակությունը" />

    <meta itemprop="description" content="Բժշկության մեջ խռնդատ դեղաբույն ունի կիրառման հին պատմություն։ Ծաղիկներից ու տերևներից պատրաստված ջրաթուրմն օգտագործվել է շնչուղիների, նյարդային, փայծաղի և ստամոքսաաղիքային տրակտի մի շարք հիվանդությունների, ինչպես նաև ձայնի խռպոտման, ընդհանուր հյուծման և թութքի ժամանակ">
    <meta name = "description" content ="Բժշկության մեջ խռնդատ դեղաբույն ունի կիրառման հին պատմություն։ Ծաղիկներից ու տերևներից պատրաստված ջրաթուրմն օգտագործվել է շնչուղիների, նյարդային, փայծաղի և ստամոքսաաղիքային տրակտի մի շարք հիվանդությունների, ինչպես նաև ձայնի խռպոտման, ընդհանուր հյուծման և թութքի ժամանակ" >
    <meta property = "og:description" content = "Բժշկության մեջ խռնդատ դեղաբույն ունի կիրառման հին պատմություն։ Ծաղիկներից ու տերևներից պատրաստված ջրաթուրմն օգտագործվել է շնչուղիների, նյարդային, փայծաղի և ստամոքսաաղիքային տրակտի մի շարք հիվանդությունների, ինչպես նաև ձայնի խռպոտման, ընդհանուր հյուծման և թութքի ժամանակ" />

    <meta property = "og:url" content = "https://www.armherbs.com/verbascum"/>
    
</head>
<body>

<div class="wrapper">
    <div class="main">
        <div class="container">
            <div class="content">
                <h1>Խռնդատ</h1>
                <h4>Հայկական տարանունները</h4>
                  <p>
                    Արճիճուկ գետնի, եզան ագի, խռնտալ, խռջտակ, կովագի, ձկան մահարար, պախրու ագի
                  </p>
                <h3>Դեղաբույսի Նկարագրությունը</h3>
                <p>
                  Խլածաղկազգիների ընտանիքին պատկանող, 60-150 սմ բարձրության, երկամյա կամ բազմամյա խոտաբույս է։ Մեր հանրապետությունում տարածված 25 տեսակից դեղորայքային նշանակություն ունեն միայն 3-ը՝ գեղեցիկը, գավազանանմանը և սովորականը։ Սրանք բնորոշ են թաղիքավոր, հակադիր դասավորված, երկարավուն տերևներով։ Ծաղկաբույլը գագաթային ողկույզ է, պատված խոշոր, վառ դեղնավուն ծաղիկներով, պտուղը բազմաթիվ սերմերով երկփեղկ տուփիկ է։ Խռնդատը աճում է չոր տափաստաններում, անտառեզրերին, բացատներում, քարքարոտ և տրորված լանջերին, ավազուտներում, աղբուտներում, ճամփեզրերին և այլուր։ Պտղակալում է կանոնավոր, ձմեռում՝ լավ։ Չորադիմացկում է՝ շնորհիվ խոր գնացող արմատի և խավոտ թավիկների, որոնք պատելով ամբողջ բույսի վերգետնյա մասը, նվազեցնում են ջրի գոլորշացումը։ Ծաղկում է ամռան ամիսներին, պտղակալում հուլիս-սեպտեմբերին։ Դեղորայքային խռնդատների առէջքներից նույն ծաղկի մեջ 3-ը թավոտ են, ծածկված դեղին կամ սպիտակ մազմզուկներով, իսկ երկուսը մերկ են։ Մինչդեռ ոչ դեղորայքային տեսակների բոլոր առէջքները համատարած մերկ են կամ թավոտ՝ ծածկված մանուշակագույն մազմզուկներով։ Ցեղի «վերբասկում» անունը ծագել է լատինական «բարբասկում»՝ «բարբա» բառից, որը նշանակում է մորուք, ելնելով այն բանից, որ ամբողջ բույսը ծածկված է թավիկներով։
                </p>
                <h3>Քիմիական Բաղադրությունը</h3>
                <p>
                  Ծաղկապսակներում հայտնաբերված են մինչև 2,5% լորձ, մոտ 11% շաքար (այդ թվում՝ 3,5%-ը գլյուկոզա), տրիտերպենային գլիկոզիդներ՝ սապոնիների ձևով, ֆլավոնոիդներ, եթերայուղ, խեժ, կումարին, կարոտին C վիտամին, ֆոսֆորաթթու, խնձորաթթու, ներկանյութ։ Տերևները պարունակում են ֆլավոնոիդներ, հեմոլիտիկ սապոնին, արմատները՝ ածխաջրեր, իսկ ամբողջ բույսը՝ գլիկոզիդ աուկուբին։
                </p>
                <h3>Բուժական Նշանակությունը</h3>
                <p>
                  Բուժման նպատակով հիմնականում օգտագործում են բույսի ծաղկապսակները, իսկ ժողովրդական բժշկության մեջ՝ նաև տերևներն ու արմատը։ Ծաղիկները հավաքում են լրիվ բացվելուց անմիջապես հետո՝ պարզ, արևոտ օրերին, չորացնում մութ սենյակում կամ չորանոցում։ Ճիշտ չորացնելիս ծաղիկներն պահպանում են իրենց բնական գույնը։ Չոր հումքը, որ կազմում է ելանյութի 16-18%-ը, խիստ խոնավածուծ է, որի համար էլ այն պահում են հերմետիկ, մուգ գույնի բանկաների մեջ, 2 տարի։ Ժողովրդական բժշկության մեջ դեղաբույն ունի կիրառման հին պատմություն։ Ծաղիկներից ու տերևներից պատրաստված ջրաթուրմն օգտագործվել է շնչուղիների, նյարդային, փայծաղի և ստամոքսաաղիքային տրակտի մի շարք հիվանդությունների, ինչպես նաև ձայնի խռպոտման, ընդհանուր հյուծման և թութքի ժամանակ։ Տերևների և ծաղիկների փոշին ցանել են ծննդկանների պտուկների վրա առաջացող ճաքվածքներին, վերքերի և այրվածքների վրա, ոգեթուրմը քսել են հոդերին՝ դրանց ռևմատիկ ախտահարումների ժամանակ։Ծաղիկների և տերևների եփուկը որպես միզամուղ և հակաբորբոքիչ միջոց օգտագործել են խրոնիկական ցիստիտների ժամանակ, իսկ լոգանքի ձևով ընդունել են թութքով տառապող հիվանդները։ Մ․ Հերացին, խռնդատը խառնելով այլ դեղամիջոցների հետ օգտագործել է գլխացավերի և ոսկրացավերի դեպքում։ Բույսն ամբողջովին օգտագործվել է նաև թոքաբորբերի և ստամոքսաղիքային տրակտի մի շարք հիվանդությունների ժամանակ։ Ամիրդովլաթը նշում է, որ եթե բույսը ծեծեն և հյութը կաթեցնեն ատամին, կկտրի ցավը։ Նույն հյութը, ներքին ընդունման ձևով օգնում է հազին, գինու հետ խառնած՝ կտրում լուծը։ Տերևի եփուկը սպեղանու ձևով բուժում է բորբոքական ուռուցքը, իսկ մեղրի կամ գինու հետ՝ տրվել է օձահարին, կարճահարին, դրվել է խոցակալված հին վերքերի վրա։ Ըստ Ս․ Շահամիրյանի, ամբողջ զանգվածը լավ տրորելով, խառնում են կարագի հետ և քսում ուշ լավացող վերքերին։ Ըստ Գ․ Մենևիշյանի, բույսի ծաղիկները և տերևները օգտակար են արյունային լուծի ժամանակ, իսկ ըստ Կ․ Գաբիկյանի մեջբերման, բույսի արմատը օժտված է սեռագրգռիչ հատկությամբ։ Ռուսական ժողովրդական բժշկության մեջ դեղաբույսը կիրառվում է կոկորդի և թոքերի հիվանդությունների ( բրոնխիտ, ասթմա, էմֆիզեմա), դիզենտերիայի, ստամոքսի կատառի, թութքի, լյարդի և փայծաղի որոշ հիվանդությունների, հյուծման ժամանակ և այլն։ Գերմանիայում խռնդատի ծաղկաթուրմն օգտագործվում է որպես ցավ հանգստացնող, հակաբորբոքիչ, հակացնցումային, արյունահոսությունը դադարեցնող և մածող միջոց՝ թոքերի, բրոնխների և պլևրայի հիվանդությունների և հատկապես բրոնխիալ ասթմայի և հարբուխի ժամանակ։ Ոգեթուրմը քսելու ձևով օգտագործվում է դիմաներվի բորբոքման և  թութքի ժամանակ։ Ֆրանսիայում դեղաբույսը համարվում է որպես հակաբորբոքիչ, ցավազրկող և հազը փափկեցնող միջոց։ Կիրառվում է նաև որպես թեթև լուծողական։ Բուլղարիայում ծաղիկներից պատրաստված թուրմը օգտագործվում է վերին շնչուղիների բորբոքումների, կապույտ հազի, շնչարգելության և բրոնխիալ ասթմայի ժամանակ, Լեհաստանում՝ թոքաբորբերի, բրոնխիալ ասթմայի, բրոնխիտների, ձայնալարերի բորբոքման, նևրիտների, ստամոքսաղիքային տրակտի կծողական ցավերի ժամանակ։ Եփուկով լվանում են գլուխը՝ մազաթափության ժամանակ և որպես հանգստացնող միջոց ընդունում են մեղրով, քնելուց առաջ։ Հնդկական բժշկությանմեջ բույսի վերգետնյա մասը հայտնի է որպես հակաասթմատիկ, իսկ սերմերը՝ որպես քնաբեր միջոց։ Հայկական ժողովրդական բժշկության մեջ ծաղիկների եփուկը՝ կաթով, օգտագործվում է թոքերի պալարախտի, որովայնային խիթերի, նքոցների, կոկորդի հիվանդությունների և բերանի վատ հոտի դեպքերում։ Հոմեոպաթիայում և անասնաբուժության մեջ օգտագործվում է հազը և մաշկի վրայի վերքերը բուժելու նպատակով։ Ծաղիկների եփուկը լոգանքի ձևով կարելի է օգտագործել գեղձախտի և ռախիտի ժամանակ։ Ըստ Ա․ Պ․ Պոպովի, ծննդականների պտուկների ճաքվածքը բուժելու համար սկզբում վերքերը մշակվում է գազարի հյութով, այնուհետև նրա վրա ցանում բույսի ծաղիկների կամ տերևների փոշին։ Նույն հեղինակը բույսի սերմերը օգտագործում է ինֆեկցիայի ենթարկված վերքերը և խոցերը բուժելու համար։ Ըստ Ն․ Գ․ Կովալևայի, կտրտած և չորացրած վիճակում խռնդատի արմատը ունի միզամուղ հատկություն և այն կարելի է օգտագործել միզաքարային հիվանդությունների և պոդագրայի ժամանակ, ծաղիկներն ու տերևները՝ մաշկային հիվանդությունների (էկզեմայի, որքինի, թարախաբորբի), մատնաշնչի, այրվածքի և թութքի բուժման նպատակով։ Թարմ տերևը թեթևակի եփում են կաթով և տաք վիճակում դնում ախտահանված տեղի վրա՝ որպես հակաբորբոքիչ և ցավազրկող։ Դեղաբույսի ծաղիկները օֆիցինալ են աշխարհի 14 երկրներում․ որպես խուխամուղ, փափկեցնող և մածող միջոց օգտագործվում են հազի և վերին շնչուղիների բորբոքումների, ստամոքսաղիքային տրակտի հիվանդությունների ժամանակ։ Հիմնավորված են բույսի խուխը ջրիկացնող և բրոնխասպազմը վերացնող հատկությունները։ Դեղաբույսի պատրաստուկներն օժտված են լորձաթաղանթները գրգռիչ գործոններից պաշտպանող, տեղական ցավային պրոցեսը մեղմացնող, այտուցվածությունը և սպաստիկ վիճակը վերացնող հատկությամբ։

                </p>
                <h3>Կիրառման եղանակները</h3>
                <p>
                  Ծաղիկներից ջրաթուրմ պատրաստելու համար 2 թեյի գդալ հումքը լցնում են 1 բաժակ եռման ջրի մեջ, թրմում 1 ժամ, քամում և ըմպում օրական 3-4 անգամ։ Երեխաների համար այս դոզան կիսվում է, կամ 15 գ ծաղիկը թրմում են 1 ժամ 1 լ եռման ջրում և ըմպում օրական 4 անգամ, կամ 20 գ հումքը կես ժամ թրմում են 200 մլ եռման ջրում, քամում, ապա ըմպում 1-ական ճաշի գդալ՝ օրական 3-4 անգամ։ Տերևներից ջրաթուրմ պատրաստելու համար 20 գ չոր հումքը կես ժամ թրմում են 1 լ եռման ջրում, քամում, ապա ըմպում օրական 4 անգամ։ Ծաղիկներից եփուկ պատրաստելու համար 10 գ հումքը 10 րոպե եռացնում են 1 բաժակ եռման ջրում, քամում, ապա ըմպում 1-ական ճաշի գդալ՝ օրական 3 անգամ։ Արմատից եփուկ պատրաստելու 125-225 գ չոր հումքը 20 րոպե եռացնում են 1 լ ջրում, քամում և ըմպում կեսական բաժակ՝ օրական 3-4 անգամ։ Փորի բքնածությունը բուժելու համար Մ․ Ա․ Նոսալի խառնուրդը պատրաստում են հետևյալ կերպ․ իրար են խառնում 8-ական գրամ խռնդատի ծաղիկներ ու անիսոնի սերմեր, ավելացնում 30 գ չամիչ, 1 ճաշի գդալ շաքար, 5 գ քեմեոնի սերմ և 0,5 լ ջուր։ Խռնդատը եփում են 5-10 րոպե ու քամում։ Այն ընդունում են կեսական բաժակ՝ օրական 3 անգամ, մի քանի օր տևողությամբ։ Քրտնամուղ թեյի բաղադրության մեջ մտնում են խռնդատի, անտառի մոլոշի, սև թանթրվենու, լորենու ծաղիկներ և ազնվամորու պտուղներ։ Այս ամենից վերցնում են մեկական պտղուց և խառնում 2 բաժակ եռման ջրին, կես ժամ թրմելուց հետո ըմպում միանվագ։ Կրծքային թեյը պարունակում է 2-ական մաս խռնդատի ծաղիկ և անիսոնի սերմ, 1 մաս մանուշակի արմատ, 3 մաս մատուտակ, 4 մաս տատրակի տերև և 8 մաս տուղտարմատ։ Այս խառնուրդից 1 ճաշի գդալ 20 րոպե թրմում են 2 բաժակ եռման ջրում , քամում և ըմպում 1/2  բաժակ, 3 ժամը 1 ամգամ։ Երեխաների հազը դադարեցնելու նպատակով պատրաստում են հետևյալ օշարակը․ վերցնում են խռնդատի ծաղիկ և տուղտարմատ՝ 7,5-ական գ և խառնելով 250 մլ ջրին, եփում 15-20 րոպե, քամում և ավելացնում 200 գ շաքար, նորից եփում, մինչև հեղուկի թանձրանալը։ Այն տալիս են թեյի գդալներով՝ օրվա մեջ 6-8 անգամ։ Կոկորդի ողողման համար վերցնում են հավասար քանակներով խռնդատի և անտառի մոլոշի ծաղիկներ, տատրակի տերև և տուղտարմատ։ Այս խառնուրդից 1 թեյի գդալ 20 րոպե թրմում են 1 բաժակ եռման ջրում և օգտագործում գոլ վիճակում։ Սերմերից քսուք պատրաստելու համար փոշիացած հումքը 1։2 հարաբերությամբ խառնում են կովի կարագի հետ։
                </p>
                <h3>Այլ օգտակար հատկանիշներ</h3>
                <p class="no-border">
                  Ծաղիկները որոշ դեպքերում օգտագործում են լիկյորի և օղու արտադրության մեջ՝ խմիչքի համը լավացնելու համար։ Սերմերը խիստ թունավոր են ձկների համար։
                </p>
            </div>
        </div>
        <div class="sidebar">
            <img src="img/խռնդատ.png" alt="խռնդատ">
        </div>
    </div>
</div>
<footer>
    <ul>
      <li class="border_none"><a href="/">Գլխավոր էջ</a></li>
      <li><a href="/terminology">Տերմիններ</a></li>
      <li><a href="/literature">Գրականություն</a></li>
      <li><a href="/contact">Հետադարձ Կապ</a></li>
    </ul>
</footer>
</body>
</html>
