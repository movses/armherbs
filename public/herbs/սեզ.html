<!DOCTYPE html>
<html>
<head>
    <meta charset="utf-8"/>
    <meta name="viewport" content="width=device-width, initial-scale=1.0">
    <title>Սեզ սողացող։ Հայկական տարանունները՝ ժանգառ խոտ, չայիր սողացող</title>
    <link href="herbs/style.css" rel="stylesheet" />
    <link rel="icon" href="img/favicon.ico" type="image/x-icon">

    
    <meta itemprop="name" content="Սեզ դեղաբույսի բուժական նշանակությունը">
    <meta property = "og:title" content = "Սեզ դեղաբույսի բուժական նշանակությունը" />

    <meta itemprop="description" content="Սեզը օգտագործվել է լիմֆադենիտների, խրոնիկական փորկապությունների, դեղնուկի, ռախիտի, թութքի և գեղձախտի դեպքերում, ինչպես նաև որպես խուխամուղ, արյունը մաքրող և նյութափոխանակությունը կարգավորող միջոց">
    <meta name = "description" content ="Սեզը օգտագործվել է լիմֆադենիտների, խրոնիկական փորկապությունների, դեղնուկի, ռախիտի, թութքի և գեղձախտի դեպքերում, ինչպես նաև որպես խուխամուղ, արյունը մաքրող և նյութափոխանակությունը կարգավորող միջոց" >
    <meta property = "og:description" content = "Սեզը օգտագործվել է լիմֆադենիտների, խրոնիկական փորկապությունների, դեղնուկի, ռախիտի, թութքի և գեղձախտի դեպքերում, ինչպես նաև որպես խուխամուղ, արյունը մաքրող և նյութափոխանակությունը կարգավորող միջոց" />

    <meta property = "og:url" content = "https://www.armherbs.com/agropyron"/>
    <script async src="https://pagead2.googlesyndication.com/pagead/js/adsbygoogle.js?client=ca-pub-8864088076123235"
    crossorigin="anonymous"></script>
</head>
<body>

<div class="wrapper">
    <div class="main">
        <div class="container">
            <div class="content">
                <h1>Սեզ սողացող</h1>
                <h4>Հայկական տարանունները</h4>
                  <p>
                    ժանգառ խոտ, չայիր սողացող
                  </p>
                <h3>Դեղաբույսի Նկարագրությունը</h3>
                <p>
                  Դաշտավլուկազգիների կամ հացազգիների ընտանիքին պատկանող, 50-120 սմ բարձրության բազմամյա խոտաբույս է։ Ունի սողացող, ճյուղավորված կոճղարմատ, գծային տերևներ, նշտարաձև հասկիկներ, 7-15 սմ երկարության հասկեր։ Հատիկը երկարավուն է։ Բույսը բազմանում է և սերմերով, և կոճղարմատով։ Կոճղարմատները խիստ կենսունակ են, կտրտելիս նորից արագ արմատակալում են և առաջացնում նոր բույսեր։ Սեզը զգայուն է ցրտի նկատմամբ, սակայն լավ է տանում թույլ աղակալած և ճահճակալված հողերը, իսկ լավ աճի համար գերադասում է փուխր, ավազային, հումուսով հարուստ հողերը։ Ծաղկում է հունիս-հուլիս, պտղակալում՝ հուլիս-օգոստոս ամիսներին։ Տարածված է ամենուր և աղբուտներում և բոլոր գոտիների հացահատիկային և բանջարաբոստանային կուլտուրաները, ինչպես նաև այգիները՝ հաճախ տալով ընդհարձակ, մաքուր սեզային խոտհարքեր։ Ագրոպիրոն հունարեն բառ է, որը նշանակում է վայրի ցորեն, ելնելով այն բանից, որ սեզը իրավամբ համարվում է ժամանակակից ցորենի նախահայրը, իսկ այլ թարգմանությամբ նշանակում է դաշտի կրակ։  Ռեպենս նշանակում է սողացող։
                </p>
                <h3>Քիմիական Բաղադրությունը</h3>
                <p>
                   Կոճղարմատի մեջ հայտնաբերված են մինչև 11 %  պրոտեին, 0,03% ճարպ, 40% շաքար (գլխավորապես՝ լևուլոզա և ֆրուկտոզա), եթերայուղ, տրիտիցին, մինչև 10% լորձ, ինոզիտ, մաննիտ, կարոտին, C վիտամին, խնձորաթթու և այլ թթուներ, սապոնիններ, գլիկոզիդներ, որոնցից մեկը տրոհվելով տալիս է վանիլին։
                </p>
                <h3>Բուժական Նշանակությունը</h3>
                <p>
                  Բուժման նպատակով օգտագործում են բույսի կոճղարմատը, որը հանում են գարնանը կամ աշնանը, մաքրում հողից, լվանում ջրով, 1 օր պահում արևի տակ, ապա չորացումը շարունակում հով տեղում։ Չոր հումքը պահում են պարկի մեջ, 1 տարի ժամկետով։ Սեզը ժողովրդական բժշկության հին դեղամիջոցներից մեկն է։ Կոճղարմատի եփուկը համարվել է հուսալի միջոց միզուղիների և լեղուղիների, ստամոքսաաղիքային տրակտի և մաշկային բազմաթիվ հիվանդությունների բուժման ժամանակ։ Այն օգտագործվել է լիմֆադենիտների, խրոնիկական փորկապությունների, դեղնուկի, ռախիտի, թութքի և գեղձախտի դեպքերում, ինչպես նաև որպես խուխամուղ, արյունը մաքրող և նյութափոխանակությունը կարգավորող միջոց։ Ռուսական ժողովրդական բժշկության մեջ դեղաբույսի պատրաստուկներն օգտագործվում են թութքի, միզաքարային և լեղաքարային հիվանդությունների, պիելոցիստիտների, դեղնուկի և ջրգողության ժամանակ։ Ելնելով կոճղարմատի մածող, լուծող, քրտնամուղ, խուխամուղ հակաբորբոքիչ և հեմոստատիկ հատկություններից, այն լայնորեն կիրառվում է աշխարհի շատ երկրների ժողովրդական բժշկության մեջ՝ ստամոքսաաղիքային տրակտի սուր և խրոնիկական ախտահարումների, ցրտառական մի շարք հիվանդությունների և որոշ արյունահոսությունների ժամանակ։ Կոճղարմատի օգտագործումը դրական է անդրադառնում ռևմատիկ պրոցեսի, պոդագրայի, միզուղիների ավազի և քարի, ինչպես նաև ընտելացված փորկապության վրա։ Ֆրանսիայում դեղաբույսը ճանաչվում է որպես մածող, միզամուղ և լուծող,   ԱՄՆ-ում՝ հակառևմաիկ և հակաբորբոքիչ միջոց՝ սուր և խրոնիկական ցիստիտների դեպքում։ Իսկ Չեխիայում և Սլովակիայում, ուր դեղաբույսն օֆիցինալ է, կոճղարմատը համարվում է որպես միզամուղ և խուխամուղ միջոց։ Ըստ Ա․ Պ․ Պոպովի, կոճղարմատի թունդ եփուկը՝ ըմպելու և լոգանքի ձևով, լավ միջոց է կրկնվող ֆուրունկուլյոզի, գեղձախտի և ռախիտի ժամանակ։ Նույն եփուկից նա հոգնայի և ըմպելու ձևով նշանակում է խրոնիկական փորկապությամբ տառապող հիվանդներին։ Վերոհիշյալ նպատակներով դեղաբույսն օգտագործվում է նաև հոմեոպաթիայում։ Մեզ մոտ, գիտական բժշկության մեջ, գալենյան պատրաստուկների ձևով այն կիրառվում է որպես թեթև լուծողական, միզամուղ և մածող միջոց։  Սեզի կոճղարմատը՝ հավասարաչափ խառնված սրոհունդի, հազարատևուկի և եղերդակի արմատների հետ, մենք օգտագործել ենք լյարդի ինչպես կոմպենսացված, այնպես էլ դեկոմպենսացված վիճակի ցիռոզով տառապող հիվանդների մոտ։ Այս խառնուրդից 1 ճաշի գդալ 1 բաժակ եռման ջրում 30 րոպե թրմելուց հետո հիվանդներն ընդունել են օրվա մեջ 3 անգամ՝ ուտելուց առաջ, 1 ամիս տևողությամբ։ Կոմպենսացված վիճակի մեջ գտնվող հիվանդների մեծամասնության մոտ, բուժման առաջին իսկ շաբաթից նկատվել է աջ թուլակողի հատվածի ճնշման և ծանրության, ինչպես և ցավերի զգալի պակասում, ախորժակի լավացում, նողկանքի մեղմացում։ Բուժման կուրսն ավարտելուց հետո զգալի պակասում, ախորժակի լավացում, նողկանքի մեղմացում։ Բուժման կուրսն ավարտելուց հետո զգալի չափով թեթևացել է հիվանդների վիճակը։ Արձանագրվել է լյարդի ֆունկցիոնալ ցուցանիշների զգալի նորմալացում։ Դեկոմպենսացված վիճակում գտնվող հիվանդների բուժման արդյունքը եղել է թույլ արտահայտված, սակայն ուշադրության արժանի է եղել այն հանգամանքը, որ դիուրեզի մեծացմանը զուգընթաց զգալի չափով պակասել է ջրգողությունը, որոշակի չափով թեթևացել հիվանդների սուբյեկտիվ վիճակը։
                </p>
                <h3>Կիրառման եղանակները</h3>
                <p>
                  Կոճղարմատից ջրաթուրմ պատրաստելու համար 4 թեյի գդալ հումքը 1 բաժակ սառը ջրում թրմում են 12 ժամ, որից հետո քամում են ու հումքի վրա ավելացնում 1 բաժակ եռման ջուր, թրմում 10 րոպե, որից հետո իրար խառնում տաք և սառը թուրմերը և ըմպում 1 օրում 3-4 անգամ։ Կամ 1 ճաշի գդալ հումքը 2 բաժակ սառը ջրում թրմում են 12 ժամ, ապա ըմպում 1/2 բաժակ, օրական 3-4 անգամ որպես քրտնամուղ՝ շնչուղիների սուր բորբոքումների ժամանակ։ Եփուկ պատրաստելու համար 2 թեյի գդալ հումքը 1 բաժակ եռման ջրում եռացնում են 10 րոպե, ապա ըմպում 1-ական բաժակ՝ օրական 3-4 անգամ, կամ 60 գ հումքը 1 լ ջրում եփում են 30 րոպե, քամում, ապա ըմպում 1-ական ճաշի գդալ, օրը 3 անգամ՝ լեղաքարային, միզաքարային և մաշկային մի շարք հիվանդությունների ժամանակ։ Թունդ եփուկ պատրաստելու համար 20 գ հումքը 1 բաժակ ջրում եռացնում են 15 րոպե, ապա ըմպում միանվագ՝ օրական 3 անգամ, 3-4 շաբաթ տևողությամբ, կրկնվող ֆուրունկուլյոզի դեպքում, միաժամանակ ընդունելով լոգանք՝ 50 գ կոճղարմատի եփուկով, որը լուծում են 1/2 դույլ ջրի մեջ։ Ջրիկ մզվածք պատրաստելու համար 90 գ հումքը 800 մլ ջրում եփում են մինչև հողուկի կիսվելը, ապա քամում ու ըմպում 1-ական ճաշի գդալ՝ օրական 4 անգամ։ Կոճղարմատի մաքուր հյութը գոլ ջրի հետ խառնած ըմպում են թեյի գդալով, օրական 3 անգամ՝ լեզաքարային հիվանդության ընթացքում։ Դեղաբույսի չոր մզվածքը կիրառվում է դեղատներում՝ դեղահաբեր ձևավորելու համար։ Որպես խուխամուղ, Մ․ Ա․ Նոսալն առաջարկում է հավասարաչափ քանակներով վերցնել սեզի կոճղարմատ, հազադեղի տերևներ, խռնդատի, սև թանթրվենու և լորենու ծաղիկներ։ Այս խառնուրդից 1 ճաշի գդալ 30 րոպե թրմել 1 բաժակ եռման ջրում և ըմպել միանվագ, օրվա մեջ 3 անգամ։ Լյարդի ցիռոզի ժամանակ վերցնում են մասրենու պտուղներ և սեզի կոճղարմատ, ամեն մեկից 40-ական գրամ և խառնում 20 գ եղինջի տերևների հետ։ Այս խառնուրդից 1 ճաշի գդալ 30 րոպե թրմում են 1 բաժակ եռման ջրում և ըմպում 1 օրում՝ 3-4 նվագով։ Ստամոքսահյութի ակտիվությունը բարձրացնելու համար վերցնում են 10 գ սամիթի սերմ և 30-ական գրամ տատրակի արմատ, սեզի և եղերդակի կոճղարմատներ։ Այս խառնուրդից 1 ճաշի գդալ ավելացնում են 1 բաժակ եռման ջրին, ապա եփում 15 րոպե ու ըմպում միանվագ՝ օրական 2-3 անգամ։ Մանկական պրակտիկայում հաճախ օգտագործում են հանգստացնող հավաքածուներ, որոնցից մեկի կազմի մեջ մտնում են՝ 1-ական մաս սամիթի սերմ և երիցուկի ծաղիկ, 2-ական մաս սեզի կոճղարմատ, մատուտակի և տուղտի արմատներ։ Այս խառնուրդից 2 թեյի գդալ ավելացնում են 1 բաժակ եռման ջրին ու եփում 10 րոպե, ապա քամում ու տալիս ըմպելու 1-ական ճաշի գդալ՝ օրը 2 անգամ։
                </p>
                <h3>Այլ օգտակար հատկանիշներ</h3>
                <p class="no-border">
                  Ակադ․ Վ․ Ցիցինը, ցորենը խաչասերելով սեզի հետ, ստացել է խիստ արժեքավոր հիբրիդներ, որոնք նախ բազմամյա են, կայուն՝ մի շարք հիվանդությունների նկատմամբ և տարեկան հնձվում են 2 անգամ, առաջին անգամ որպես հացաբույս, իսկ երկրորդ անգամ՝ որպես անասնակեր։ Սեզի կոճղարմատից ստանում են ալյուր և օղի որն ունի գարեջրի համ։
                </p>
            </div>
        </div>
        <div class="sidebar">
            <img src="img/սեզ.jpeg" alt="սեզ">
        </div>
    </div>
</div>
<footer>
    <ul>
      <li class="border_none"><a href="/">Գլխավոր էջ</a></li>
      <li><a href="/terminology">Տերմիններ</a></li>
      <li><a href="/literature">Գրականություն</a></li>
      <li><a href="/contact">Հետադարձ Կապ</a></li>
    </ul>
    <span id="copyright">&copy;  Նյութը օգտագործելիս կայքին հղվելը պարտադիր է</span>
</footer>
</body>
</html>
