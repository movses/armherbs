<!DOCTYPE html>
<html>
<head>
    <meta charset="utf-8"/>
    <meta name="viewport" content="width=device-width, initial-scale=1.0">
    <title>Մատնոցուկ ժանգային։ Հայկական տարանունները՝ մատնածաղիկ, մատնատունկ, մատնետունկ, մատնոցակ, պուճպուճա</title>
    <link href="herbs/style.css" rel="stylesheet" />
    <link rel="icon" href="img/favicon.ico" type="image/x-icon">

    <meta itemprop="name" content="Մատնոցուկ դեղաբույսի բուժական նշանակությունը">
    <meta property = "og:title" content = "Մատնոցուկ դեղաբույսի բուժական նշանակությունը" />
    
    
    <meta name = "description" content ="Մատնոցուկները բժշկության մեջ սկսել են կիրառել 1775 թվականից, այն էլ միայնմեծ դոզաներով՝ փսխում առաջացնելու նպատակով։ Միայն 17-րդ դարի վերջերին անգլիացի բժիշկ ՈՒիտերինգին հաջողվեց պարզել, որ մատնոցուկն ավելի շուտ միզամուղ է, քան փոխեցնող, և ավելի շուտ սրտային՝ քան միզամուղ։ Քանի որ մատնոցուկնրը թունավոր են, ժողովրդական բժշկության մեջ չեն օգտագործվել։" >
    <meta itemprop="description" content="Մատնոցուկները բժշկության մեջ սկսել են կիրառել 1775 թվականից, այն էլ միայնմեծ դոզաներով՝ փսխում առաջացնելու նպատակով։ Միայն 17-րդ դարի վերջերին անգլիացի բժիշկ ՈՒիտերինգին հաջողվեց պարզել, որ մատնոցուկն ավելի շուտ միզամուղ է, քան փոխեցնող, և ավելի շուտ սրտային՝ քան միզամուղ։ Քանի որ մատնոցուկնրը թունավոր են, ժողովրդական բժշկության մեջ չեն օգտագործվել։">
    <meta property = "og:description" content = "Մատնոցուկները բժշկության մեջ սկսել են կիրառել 1775 թվականից, այն էլ միայնմեծ դոզաներով՝ փսխում առաջացնելու նպատակով։ Միայն 17-րդ դարի վերջերին անգլիացի բժիշկ ՈՒիտերինգին հաջողվեց պարզել, որ մատնոցուկն ավելի շուտ միզամուղ է, քան փոխեցնող, և ավելի շուտ սրտային՝ քան միզամուղ։ Քանի որ մատնոցուկնրը թունավոր են, ժողովրդական բժշկության մեջ չեն օգտագործվել։" />

    <meta property = "og:url" content = "https://www.armherbs.com/digitalis"/>
</head>
<body>

<div class="wrapper">
    <div class="main">
        <div class="container">
            <div class="content">
                <h1>Մատնոցուկ ժանգային</h1>
                <h4>Հայկական տարանունները</h4>
                  <p>
                    մատնածաղիկ, մատնատունկ, մատնետունկ, մատնոցակ, պուճպուճա
                  </p>
                <h3>Դեղաբույսի Նկարագրությունը</h3>
                <p>
                  Խլածաղկազգիների ընտանիքին պատկանող, 50-70 սմ բարձրության, կարճ կոճղարմատով ու ամուր ցողունով բազմամյա խոտաբույս է։ Ծաղիկները ժանգադեղնավուն են, զանգակաձև։ Տերևները երկար են, մինչև 30 սմ։ Պտուղը ձվաձև, երկբուն տուփիկ է՝ բազմաթիվ դարչնագույն սերմերով։ Ծաղկում է հունիսից, պտղակալում՝ օգոստոս-սեպտեմբեր ամիսներին։ Հասուն բույսերը ծաղկում են 2 տարին մեկ անգամ։ Սերմերի ծլունակությունը հասնում է մինչև  90%-ի։ Բույսը վատ է տանում ցուրտը, պտղակալում է ոչ կանոնավոր։ Բազմանում է սերմերով և արմատացրուկներով։ Աճում է մեր հանրապետույան անտառներում, ծովի մակերևույթից 1200-1800 մ բարձրության վրա, գլխավորապես Փամբակի, Գեղամա և Արագած լեռների լանջերին, տեղ-տեղ տալով ոչ ընդարձակ բուսուտներ։ Մեր հանրապետությունում աճում են 2 տեսակ, որոնցից հետազոտված և կիրառության մեջ է մտցված միայն ժանգայինը։ Ցեղի (Դիգիտալիս) անունը լատիներեն նշանակում է մատնոց, ելնելով այն բանից, որ ծաղիկներն իրոք նման են մատնոցի, իսկ (Ֆերրիգինեուս) լատիներեն նշանակում է ժանգային՝ կապված այդ տեսակի ծաղիկների ժանգագույն լինելու հետ։
                </p>
                <h3>Քիմիական Բաղադրությունը</h3>
                <p>
                  Բույսի տերևներում հայտնաբերված են 31 տեսակի սրտային գլիկոզիդներ, որոնցից են՝ լանատոզիդ A-ն, B-ն, C-ն, D-ն, E-ն, գիտոզիդը, ացետիլդիգիտոքսին L-ն, ացետիլգիտալոքսինը, վերոդոքսինը և այլն։ Այս գլիկոզիդները խիստ անկայուն են, հեշտությամբ հիդրոլիզվելով, վեր են ածվում ագլիկոնի և շաքարի։ Տերևները պարունակում են նաև տիգոնին ստերոիդ սապոնինը։
                </p>
                <h3>Բուժական Նշանակությունը</h3>
                <p>
                  Մատնոցուկները բժշկության մեջ սկսել են կիրառել 1775 թվականից, այն էլ միայնմեծ դոզաներով՝ փսխում առաջացնելու նպատակով։ Միայն 17-րդ դարի վերջերին անգլիացի բժիշկ ՈՒիտերինգին հաջողվեց պարզել, որ մատնոցուկն ավելի շուտ միզամուղ է, քան փոխեցնող, և ավելի շուտ սրտային՝ քան միզամուղ։ Քանի որ մատնոցուկնրը թունավոր են, ժողովրդական բժշկության մեջ չեն օգտագործվել։ Բուժման նպատակով հավաքում են միայն 2-ից ավելի տարիք ունեցող բույսի տերևները, որոնք արագ չորացնում են հով տեղում՝ միջանցուկ քամու տակ, կամ վառարանում՝ 40-60 աստիճանի պայմաններում։ Չոր հումէը կազմում է նախահումքի 20-22%-ը։ Այն ունի յուրահատուկ հոտ, տհաճ, դառը համ․ պահում են մետաղե կամ ապակե ամաններում, չոր տեղում։ Տերևները տարվա ընթացքում հավաքում են 2 անգամ, առաջինը՝ հուլիսի եկրորդ կեսից,երբ դեղաբույսը դեռ չի ծաղկած, իսկ եկրորդը՝ լրիվ ծաղկելուց հետո։ Դեղաբույսի սրտի վրա ունեցող ազդեցությունը փորձնական պայմաններում ուսումնասիրել են Ս․ Հ․ Միրզոյանը, Գ․ Ս․ Շահնազարյանը, Շ․ Պ․ Կվիցարիձեն և ուրիշներ։ Պարզվել է, որ դեղաբույսը իր ազդեցությամբ շատ բանով հիշեցնում է ծիրանագույն մատնոցուկին։ Հյութը բարձրացնում է կատուների արյան ճնշումը։ Փոքր դոզաներից մեծանում է ինչպես գորտի, այնպես էլ կատվի սրտի կծկման ամպլիտուդան, միաժամանակ դանդաղում ռիթմը։ Հյութի ազդեցությունից սեղմվում են կատվի մեկուսացված ականջի անոթները, մեծանում՝ պսակաձև անոթների արյան հոսքի ծավալային արագությունը։ Շ․ Պ․ Կվիցարիձոի կլինիկական հետազոտությունները պարզել են, որ ժանգային մատնոցուկի պատրաստուկներն արդյունավետ են ներգործում 2-րդ և 3-րդ աստիճանի սրտային անբավարարությունների դեպքում, սակայն իրենց կումուլյատիվ հատկությամբ այդ պատրաստուկները գերազանցում են ծիրանագույն մատնոցուկին։ Բ․ Ե․ Վոտչալի տվյալներով, մատնոցուկների պատրաստուկները կիրառելով սրտային տարբեր բնույթի անբավարարությունների ժամանակ, մեծացնում են հոգնած սրտամկանի օգտակար գործողության գործակիցը, արյան րոպեական և պսակային շրջանառության ծավալները, լավացնում սրտամկանի սնուցումը։ Իսկ ընդհանուր առմամբ, մատնոցուկային խմբի պրեպարատներն իջեցնում են երակային ճնշումը, որը հաճախ բարձր է լինում սրտային անբավարարությունների ժամանակ, կարգավորում են զարկերակային արյան ճնշումը, փոքրացնում շրջանառության մեջ գտնվող արյան քանակը, բարձրացնում արյան հոսքի արագությունը։ Այս բոլորի հետևանքով լավանում է սրտամկանի սնուցումը։ Շատ կարևոր հանգամանք է այն, որ բուժման շնորհիվ ավելանում է դիուրեզը, տոնուսավորվում ստամոքսաաղիքային տրակտի, լեղապարկի և բրոնխների մկանները։ Մատնոցուկի պատրաստուկները լայնորեն ցուցված են սրտային սուր և խրոնիկական անբավարարությունների ժամանակ, որոնք հիմնականում նկատվում են սրտային արատների, սրտամկանի աթերոսկլերոտիկ ախտահարումների, հիպերոտիկ հիվանդության, ինֆեկցիոն հիվանդություններից և այլ պատճառներից առաջ եկած ինտոքսիկացիաների, շողացող առիթմիաների ժամանակ և այլն։ Էդենսը, որ երկար ժամանակ զբաղվել է մատնոցուկների բուժական հարցերով, գտել է, որ մատնոցուկը թերապևտի ձեռքին այն է, ինչ դանակը վիրաբույժի ձեռքին։ Ավելի պատկերավոր է ասել Բ․ Ե․ Վոտչալը, որ մատնոցուկը սրտի համար ավելի շուտ վարսակ է, քան մտրակ։ Սակայն այս խմբի դեղամիջոցների կումուլյատիվ ներգործության հետևանքով, առանձին դեպքերում, բուժման ընթացքում առաջ են գալիս ինտոքսիկացիայի երևույթներ, որոնք արտահայտվում են դանդաղասրտության, դիսպեպտիկ երևույթների (նողկանք, անորեքսիա և այլն), դիուրեզի պակասման, որոշ դեպքերում նույնիսկ նեյրոհոգեկան որոշ շեղումների ձևով և այլն։ Դեղամիջոցի դոզայի պակասեցնելը կամ ժամանակավորապես չընդունելը հեշտությամբ վերացնում են այդ անցանկալի երևույթնորը։ Ժանգային մատնոցուկի տերևներից պատրաստում են նորագալենյան դեղամիջոց դիգալեն նեոն, որը թափանցիկ, բաց դեղնավուն, դառնահամ հեղուկ է, ունի 2,7-3,3 գորտային կամ 0,45-0․55 կատվային միավոր։
                </p>
                <h3>Կիրառման եղանակները</h3>
                <p>
                  Դիգալեն նեոն, որ բաց է թողնվում 1 գրամանոց ամպուլներով, ներարկվում  է ենթամաշկային կամ միջմկանային։ Դեղամիջոցի կաթիլները ընդունում են 10-15-ական կաթիլ՝ օրական 2-3 անգամ։ Սատիտուրանին բաց է թողնվում հաբերի ձևով․ ընդունում են 1-2 հաբ՝ օրական 2-3 անգամ։ Տերևափոշին ընդունում են 0,1-ական գրամ՝ օրական 3 անգամ։
                </p>
                <h3>Այլ օգտակար հատկանիշներ</h3>
                <p class="no-border">
                  Դեղաբույսը, շնորհիվ իր հմայիչ տեսքի, դեկորատիվ է․ աճեցնում են այգիներում, ծաղկանոցներում և այլն։ Տալիս է առատ ծաղկափոշի։ Թունավոր խոտաբույս է, անասունները չեն ուտում։
                </p>
            </div>
        </div>
        <div class="sidebar">
            <img src="img/մատնոցուկ.png" alt="մատնոցուկ">
        </div>
    </div>
</div>
<footer>
    <ul>
      <li class="border_none"><a href="/">Գլխավոր էջ</a></li>
      <li><a href="/terminology">Տերմիններ</a></li>
      <li><a href="/literature">Գրականություն</a></li>
      <li><a href="/contact">Հետադարձ Կապ</a></li>
    </ul>
</footer>
</body>
</html>
