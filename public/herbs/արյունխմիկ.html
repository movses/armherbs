<!DOCTYPE html>
<html>
<head>
    <meta charset="utf-8"/>
    <meta name="viewport" content="width=device-width, initial-scale=1.0">
    <title>Արյունխմիկ դեղատու։ Հայկական անունները՝ արյունախում, արյունածուծ, կարմրագլխիկ, ջերմատակ</title>
    <link href="herbs/style.css" rel="stylesheet" />
    <link rel="icon" href="img/favicon.ico" type="image/x-icon">

    <meta itemprop="name" content="Արյունխմիկի բուժական նշանակությունը">
    <meta property = "og:title" content = "Արյունխմիկի բուժական նշանակությունը" />

    <meta property = "og:description" content = "Արյունախմիկը հայկական ժողովրդական բժշկության մեջ հայտնի է եղել որպես լուծը և աղիքային արյունահոսությունը դադարեցնող, դաշտանը կարգավորող, հավկուրությունը բուժող և արյան ճնշումը իջեցնող միջոց" />
    <meta name = "description" content ="Արյունախմիկը հայկական ժողովրդական բժշկության մեջ հայտնի է եղել որպես լուծը և աղիքային արյունահոսությունը դադարեցնող, դաշտանը կարգավորող, հավկուրությունը բուժող և արյան ճնշումը իջեցնող միջոց" >
    <meta itemprop="description" content="Արյունախմիկը հայկական ժողովրդական բժշկության մեջ հայտնի է եղել որպես լուծը և աղիքային արյունահոսությունը դադարեցնող, դաշտանը կարգավորող, հավկուրությունը բուժող և արյան ճնշումը իջեցնող միջոց">

    <meta property = "og:url" content = "https://www.armherbs.com/sanguisorba"/>
    <script async src="https://pagead2.googlesyndication.com/pagead/js/adsbygoogle.js?client=ca-pub-8864088076123235"
     crossorigin="anonymous"></script>
</head>
<body>

<div class="wrapper">
    <div class="main">
        <div class="container">
            <div class="content">
                <h1> Արյունխմիկ դեղատու</h1>
                <h4> Հայկական անունները</h4>
                <p>
                  արյունախում, արյունածուծ, կարմրագլխիկ, ջերմատակ
                </p>
                <h3>Դեղաբույսի Նկարագրությունը</h3>
                <p>
                  Վարդազգիների ընտանիքին պատկանող բազմամյա խոտաբույս է, 1մ բարձրությամբ։ Տերևները բարդ են, կենտ փետրաձև։ Ծաղկաբույլը հասկ է, գլանաձև, արյունաբոսոր ծաղիկներով։ Սերմերը մանր են, դարչնագույն։ Ծաղկում է հունիս-օգոստոս ամիսներին, պտուղները հասունանում են սեպտեմբերին։ Բույսը ջրասեր է, հիմնականում աճում է խոնավ մարգագետիններում, անտառի բացատներում, գետեզրերին, ենթալպիական գոտիներում։ Ձմեռում է լավ, պտղակալում՝ կանոնավոր, բազմանում սերմերով։ Անունը ծագել է լատիներեն արյուն կլանող բառից, հավանաբար հիմք ընդունելով բույսի արտահայտված արյունադադարեցուցիչ հատկությունը։
                </p>
                <h3>Քիմիական Բաղադրությունը</h3>
                <p>
                  Բույսը հարուստ է դաբաղանյութերով, որոնց քանակը նրա առանձին մասերում տատանվում է 12-25%-ի սահմաններում։ Արմատները պարունակում են գալլաթթու, թրթնջկաթթվային կալցիում, պիգմենտ, օսլա, եթերայուղ։ Տերևներում հայտնաբերված է C վիտամին և կարոտին։ Միկրոտարրերից պարունակում է մանգան, մագնեզիում, երկաթ, վանադիում և այլն։
                </p>
                <h3>Բուժական Նշանակությունը</h3>
                <p>
                  Բուժման համար հիմնականում կիրառում են բույսի արմատը և կոճղարմատը, երբեմն էլ նրա վերգետնյա մասը։ Մթերվում է աշնանը, երբ սկսում են թառամել ծաղիկներն ու տերևները։ Արմատը հանում են բահով, թողնելով բուսուտների 30-50%-ը՝ հաջորդ տարվա աճի համար։ Արմատը, անջատելով վերգետնյա մասից լվանում են սառը ջրով, կտրատում 10-15սմ երկարությամբ, չորացնում արևի տակ կամ լավ քամահարվող սենյակում կամ չորանոցում՝40-50 աստիճանի պայմաններում։ Լավ չորացած հումքը կորացնելուց պետք է դյուրաբեկ լինի։ Հումքը պահում են պարկի մեջ պարբերաբար խառնելով։ Այն ունի սև, գորշավուն տեսք, կոտրտված մասում՝դեղնավուն, անհոտխիստ տտիպ համով։ Հումքի պիտանելիությունը մոտ 5 տարի։ Արյունախմիկը հայկական ժողովրդական բժշկության մեջ հայտնի է եղել որպես լուծը և աղիքային արյունահոսությունը դադարեցնող, դաշտանը կարգավորող, հավկուրությունը բուժող և արյան ճնշումը իջեցնող միջոց։ Չեխական ժողովրդական բժշկության մեջ այն օգտագործվում է որպես միզամուղ միջոց, իսկ անասնաբուժական պրակտիկայում՝ որպես որդամուղ։ Բուլղարական ժողովրդական բժշկության մեջ բույսի կոճղարմատը օգտագործվում է դիզենտերիան և ստորին վերջույթների երակաբորբը բուժելու համար, ինչպեսնաև արյունահոսությունները դադարեցնելու նպատակով։ Մեր երկրում արյունխմիկը եփուկի ձևով օգտագործվում է գլխացավերի, անգինայի, պալարախտային արյունախխման, առատ դաշտանի, տարբեր տեսակի լուծերի, ինչպես և արտաքին ձևով՝ վերքերի բուժման ժամանակ։Արմատր և կոճղարմատի մզվածքի կիրառումը ընդունվել է գիտական բժշկության կողմից և 1961 թվականից մտել պետական ֆարմակոպեայի մեջ։ Արմատի մզվածքը տեղային կիրառման ձևով ցուցաբերում է արտահայտված անոթասեղմիչ և հակաբորբոքիչ ազդեցություն։ Բույսի հակաբորբոքիչ ներգործությունը, արտաքին կիրառման ձևով, ակնհայտ է․ այսպես, մանանեխի ծեփուկից մաշկի վրա առաջ եկած կարմրությունը արյունխմիկի թրջոցներից վերանում է 3 անգամ ավելի շուտ՝ ջրային թրջոցի համեմատությամբ։Դեղաբույսի այս հատկանիշը մենք հաջողությամբ կիրառել ենք կոմպրեսների ձևով մաշկային բորբոքային հիվանդուրյունների, ինչպես նաև մեղվի, պիծակի և այլ թունավոր միջատների խայթոցների ժամանակ։ Ընդ որում, նկատվել է ցավերի մեղմացում, այտուցի և մաշկի կարմրության պակասում։ Օժտված լինելով ուժեղ ֆիտոնցիդային հատկությամբ, արյունխմիկի մզվածքը ինչպես սննդային պայմաններում, այնպես էլ օրգանիզմում կործանարար ազդեցություն է թողնում աղիքային ցուպիկի, մասնավորապես՝ որովայնային տիֆի, պարատիֆերի և դիզենտերիայի հարուցիչների վրա։ Բույսի պատրաստուկները ոչնչացնում են նախակենդանիներին, հատկապես տրիխոմոնադներին, որով էլ լայն կիրառություն են գտել գինեկոլոկգիական պրակտիկայում՝ տրիխոմոնադային կոլպիտների բուժման համար։ Արյունխմիկը օգտագործվում է նաև բոլոր տեսակի լուծերի, ստոմատիտների, գինգիվիտների (լնդաբորբ), որոշ տեսակի ներքին արյունահոսությունների, գրիպի, անգինայի, կլիմաքսի ժամանակ և այլն։ Բույսի եփուկը բարերար ներգործություն է թողնում նաև տարբեր պատճառներից առաջ եկած սուր գաստրիտների ընթացքի վրա։
                </p>
                <h3>Կիրառման եղանակները</h3>
                <p>
                  Արմատներից եփուկ պատրաստելու համար վերցնում են 15-20-30գ չոր հումք, 30 րոպե եռացնում 200մլ ջրում, ապա ընդունում 1-ական ճաշի գդալ՝ օրական 5-6 անգամ, կամ կես ճաշի գդալ մանրացրած կոճղարմատ 8 ժամ թրմում են 1-2 բաժակ ջրի մեջ, հետո եռացնելու աստիճանի հասցնում ու քամում։ Մզվածքն ըմպում են 1-ական ճաշի գդալ, օրվա մեջ 2-3 անգամ՝ուտելուց հետո։ Կամ 1 բաժակ եռման ջրի մեջ լցնելով 1 ճաշի գդալ հումք, եռացնում են 30 րոպե, հովացնում, քամում և ընդունում 1-ական ճաշի գդալ՝ օրական 5-6 անգամ։ Եփուկ պատրաստելիս արմատի հետ հավասարաչափ կարելի է օգտագործել նաև բույսի տերևները։ Դեղատներում հիմնականում վաճառվում է բույսի ջրիկ մզվածքը, որն ընդունվում է 30-50-ական կաթիլ, ջրով՝ օրական 3-4 անգամ։ Ստամոքսային  համար 6 թեյի մեջ մտնում են հավասարաչափ՝ արյունխմիկի և մանդիկի կոճղարմատները։ Որպես մածող միջոց, այս խառնուրդից 2 թեյի գդալ 30 րոպե թրմում են 1 բաժակ եռման ջրում, քամում ու ըմպում 1 օրում, 3-4 անգամ։
                </p>
                <h3>Այլ օգտակար հատկանիշներ</h3>
                <p class="no-border">
                  Արյունխմիկը մեղրատու բույս է, միաժամանակ պիտանի է դեկորատիվ նպատակների համար։ Արժեքավոր անասնակեր է։ Ցողունագոյացման շրջանում պարունակում է մեծ քանակությամբ սպիտներ, ճարպեր, թաղանթանյութ և այլն։ Մատղաշ ընձյուղները և տերևներն օգտագործում են կերակրի մեջ։ Շնորհիվ մեծ քանակի դաբաղանյութերի, օգտագործվում է կաշվի դաբաղման պրոցեսում։ Ծաղիկների եփուկը գործվածքեղենը ներկում է գորշ և կարմիր։
                </p>
            </div>
        </div>
        <div class="sidebar">
            <img src="img/արյունխմիկ.png" alt="արյունխմիկ">
        </div>
    </div>
</div>
<footer>
    <ul>
      <li class="border_none"><a href="/">Գլխավոր էջ</a></li>
      <li><a href="/terminology">Տերմիններ</a></li>
      <li><a href="/literature">Գրականություն</a></li>
      <li><a href="/contact">Հետադարձ Կապ</a></li>
    </ul>
    <span id="copyright">&copy;  Նյութը օգտագործելիս կայքին հղվելը պարտադիր է</span>
</footer>
</body>
</html>
