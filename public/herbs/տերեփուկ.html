<!DOCTYPE html>
<html>
<head>
    <meta charset="utf-8"/>
    <meta name="viewport" content="width=device-width, initial-scale=1.0">
    <title>Տերեփուկ կապույտ։ Հայկական տարանունները՝ ապուրի ծաղիկ, բրոխոլոճ, բոցտան ծաղիկ, թերեփուկ, ժենկեռի ծծուկ, ծծմոր, կոճակ ծաղիկ, մարգրտի մեր, մաքու թշեկ, ոչխարի աչք, չերքեզ-գլոխ, պսակ ծաղիկ, սմնակ, օղ ծաղիկ</title>
    <link href="herbs/style.css" rel="stylesheet" />
    <link rel="icon" href="img/favicon.ico" type="image/x-icon">


    <meta itemprop="name" content="Տերեփուկ դեղաբույսի բուժական նշանակությունը">
    <meta property = "og:title" content = "Տերեփուկ դեղաբույսի բուժական նշանակությունը" />
    

    <meta itemprop="description" content="Տերեփուկը ժողովրդական բժշկության հանրահայտ դեղաբույսերից մեկն է։ 12-րդ դարի բժշկական ձեռագրերում նշված է, որ դեղաբույսի տրորված սերմերը բուժում են գորտնուկը, իսկ ծաղկաթերթիկների եփուկն օգտակար է սրտխփոցների, դեղնուկի և լյարդի այլ հիվանդությունների ժամանակ։ ">
    <meta name = "description" content ="Տերեփուկը ժողովրդական բժշկության հանրահայտ դեղաբույսերից մեկն է։ 12-րդ դարի բժշկական ձեռագրերում նշված է, որ դեղաբույսի տրորված սերմերը բուժում են գորտնուկը, իսկ ծաղկաթերթիկների եփուկն օգտակար է սրտխփոցների, դեղնուկի և լյարդի այլ հիվանդությունների ժամանակ։ " >  
    <meta property = "og:description" content = "Տերեփուկը ժողովրդական բժշկության հանրահայտ դեղաբույսերից մեկն է։ 12-րդ դարի բժշկական ձեռագրերում նշված է, որ դեղաբույսի տրորված սերմերը բուժում են գորտնուկը, իսկ ծաղկաթերթիկների եփուկն օգտակար է սրտխփոցների, դեղնուկի և լյարդի այլ հիվանդությունների ժամանակ։ " />

    <meta property = "og:url" content = "https://www.armherbs.com/centaurea"/>
    <script async src="https://pagead2.googlesyndication.com/pagead/js/adsbygoogle.js?client=ca-pub-8864088076123235"
    crossorigin="anonymous"></script>
</head>
<body>

<div class="wrapper">
    <div class="main">
        <div class="container">
            <div class="content">
                <h1>Տերեփուկ կապույտ</h1>
                <h4>Հայկական տարանունները</h4>
                  <p>
                    ապուրի ծաղիկ, բրոխոլոճ, բոցտան ծաղիկ, թերեփուկ, ժենկեռի ծծուկ, ծծմոր, կոճակ ծաղիկ, մարգրտի մեր, մաքու թշեկ, ոչխարի աչք, չերքեզ-գլոխ, պսակ ծաղիկ, սմնակ, օղ ծաղիկ
                  </p>
                <h3>Դեղաբույսի Նկարագրությունը</h3>
                <p>
                  Աստղածաղկավորների կամ բարդածաղկավորների ընտանիքին պատկանող, մինչև 60 սմ բարձրության, ուղիղ, ճյուղավոր, թավուտ ցողունող միամյա խոտաբույս է։Միջին տերևները նշտարաձև են, իսկ ծայրայինները՝ գծային կամ նեղ գծային, թույլ թավոտ։ Եզրային ծաղիկները կապույտ են, իսկ խողովակային ծաղիկները՝ կարմրամանուշակագույն։ Սերմիկները գորշ կամ գորշադեղնավուն են՝ փուփուլակիր։ Բույսը բազմանում է սերմերով, որոնց կենսունակությունը պահպանվում է մինչև 10 տարի։ Ծաղկում է հունիս-հուլիսին, կանոնավոր պտղակալում՝ օգոստոսին։ Տիպիկ դաշտային մոլախոտ է, առատորեն աղբոտում է հացաբույսերի ցանքերը։ Հանդիպում է նաև անմշակ հողերում, խոզաններում, խոտաբույսերի մեջ, թփուտներում և այլուր։ Գերադասում է ավազային և ավազակավային հողերը։ Մեր հանրապետությունում տարածված խոտաբույս է։ Ցեղի «Ցենտաուրեա»  անվանումը հունարեն «կենտաուռեիոս» բառից է, որը տվել է Արիստոտելը։ Ըստ Պլինիոսի, այդ անունը ծագել է կենտավր բառից․ ըստ հին հունական դիցաբանության, կենտավր (ձիամարդ) Խիրոնը թունավոր նետով վիրավոր Հերկուլեսին իբր թե բուժել է տերեփուկով։ Ի պատիվ կենտավր Խիրոնի, ծագել է բույսի անունը, իսկ «ցիանուս» հունարեն նշանակում է կապույտ։
                </p>
                <h3>Քիմիական Բաղադրությունը</h3>
                <p>
                  Բույսի եզրային ծաղիկները պարունակում են Ֆլավոնոիդ պելարգոնին քլորիդ,անտոցիաններ, ցիանիդիններ, չուսումնասիրված գլիկոզիդներ (ցինարին, ցենտաուրին, ցիկորիին), պոլիացետիլենային միացություններ (պոլիիններ և պոլիեններ), իսկ պտուղները՝ դառը ալկոլոիդներ, լորձ, մոմ, կարոտին, C վիտամին։
                </p>
                <h3>Բուժական Նշանակությունը</h3>
                <p>
                  Բուժման նպատակով օգտագործում են միայն եզրային, ձագարաձև, կապույտ ծաղիկները, որոնք հավաքում են ձեռքով, լրիվ բացվելուց հետո, այսինքն՝ հունիս-հուլիս ամիսներին։ Հավաքված հումքը չորացնում են անմիջապես, ստվերում՝ լավ քամահարվող տեղում։ Ճիշտ մշակման դեպքում հումքը պետք է պահպանի բնական գույնը՝ կազմի իր նախնականի 22-23%-ը։ Տերեփուկը ժողովրդական բժշկության հանրահայտ դեղաբույսերից մեկն է։ 12-րդ դարի բժշկական ձեռագրերում նշված է, որ դեղաբույսի տրորված սերմերը բուժում են գորտնուկը, իսկ ծաղկաթերթիկների եփուկն օգտակար է սրտխփոցների, դեղնուկի և լյարդի այլ հիվանդությունների ժամանակ։ Ամիրդովլաթը («ղանտարիոն» կամ «ղանտուրիոն» անվանումների տակ) դեղաբույսը խառնելով կաղնու պտուղների և այլ միջոցների հետ, նշանակել է միզակապության ժամանակ։ Վերոհիշյալ եփուկին ավելացնելով նաև սպանդ, ֆոլոսը այն նշանակել է ակամա միզարձակության դեպքում։Տերեփուկի եփուկը Ամիրդովլաթը նշանակել է նաև դաշտանի բացակայության ժամանակ։ Հայկական ժողովրդական բժշկության մեջ բույսի ծաղիկները օգտագործել են աչքի հիվանդությունների դեպքերում։ Բույսի ծաղիկները Հնդկաստանում օգտագործվում են որպես ցավազրկող միջոց՝ կոնյունկտիվիտների ժամանակ, ինչպես նաև օրգանիզմի ընդհանուր ուժերի թուլացման դեպքում։ Չեղական ժողովրդական բժշկության մեջ դեղաբույսը օգտագործում են դեղնուկի և աչքի հիվանդությունների ժամանակ։ Բուլղարական ժողովրդական բժշկության մեջ ծաղիկների թուրմը օգտագործում են որպես ստամոքսը տոնուսավորող և ախոժակը գրգռող միջոց։ Ըստ Մ․ Ա․ Նոսալի, տերեփուկի ծաղիկները, խառնված այլ միջոցների հետ, օգտակար են կրկնվող ֆուրունկուլյոզի դեպքում։ Ա․ Պ․ Պոպովը նշում է դեղաբույսի միզամուղ, լեղամուղ և քրտնամուղ հատկությունների մասին, որի շնորհիվ, ինչպես նշում է հեղինակը, այն լայնորեն օգտագործվում է ժողովրդական բժշկության մեջ՝ ջրգողության, դեղնուկի, նեֆրիտների, ցիստիտների և ցրտառակ մի շարք հիվանդությունների ժամանակ։ Ծաղիկների եփուկից աչքերի վրա դրվող թրջոցն ունի հակաբորբոքիչ, խարող և ախտահանիչ ազդեցություն։ Եփուկը, ներքին և արտաքին կիրառման ձևով, տարածված է հավկուրությունը բուժելու պրակտիկայում։ Աչքի լորձաթաղանթների բորբոքման և արցունքահոսության ժամանակ ծաղիկներից պատրաստված ջրաթուրմը, թրջոցների ձևով, լավ արդյունք է տալիս։ Կան տվյալներ, որ դեղաբույսը դրականորեն է անդրադառնում պարոքսիզմալ տախիկարդիայի նոպաների, ցրտառական և միզամուղների մի շարք հիվանդությունների վրա։ Ա․ Ֆ․ Բաշմարինի կլինիկական հետազոտությունները պարզեցին, որ տերեփուկի պատրաստուկները բարձրացնում են դիուրեզը, ուժեղացնում  լեղարտադրությունը, միաժամանակ ունեն հակամիկրոբային ակտիվություն։ Ծաղիկների ջրաթուրմը կամ եփուկն օգտագործում են նեֆրիտների, նեֆրոզանեֆրիտների, ցիստիտների, ուրեթրիտների և լեղուղիների մի շարք հիվանդությունների ժամանակ։ Ծաղիկների եփուկը մենք օգտագործել ենք տարբեր բնույթի միզաքարային դիաթեզների ժամանակ։ Պարզվել է, որ դեղաբույսն ունի միզամուղ, հակաբորբոքիչ և որոշակի աղալույծ հատկություններ, որոնք հիմնավորվել են մեզի լաբորատոր քննություններով․ բուժման շնորհիվ մեզի մեջ զգալի չափով պակասել կամ վերացել են բորբոքական տարրերը, հատկապես աղային նստվածքները։
                </p>
                <h3>Կիրառման եղանակները</h3>
                <p>
                   Ջրաթուրմ պատրաստելու համար 10 գ հումքը 10 րոպե թրմում են 200 մլ եռման ջրում, հովացնում, քամում, ապա ըմպում 1/4 բաժակ, օրը 3 անգամ, ուտելուց 20 րոպե առաջ։ Կամ 1 թեյի գդալ հումքը 30 րոպե թրմում են 1 բաժակ եռման ջրում, քամում ու ըմպում 1/3-1/2 բաժակ, օրական 2-3 անգամ՝ միզուղիների բորբոքումների և սպաստիկ երևույթնորի ժամանակ։ Եփուկ պատրաստելու համար 1 թեյի գդալ հումքը 1 բաժակ եռման ջրում եփում են 10 րոպե, հովացնում, քամում, ապա ըմպում 1/4 բաժակ՝ օրական 3 անգամ։ Այս եփուկը կարելի է կիրառել նաև արտաքին՝ թրջոցների ձևով։ Ոգեթուրմ պատրաստելու համար հումքը 1/10-ի հարաբերությամբ խառնում են 40 աստիճանի սպիրտի հետ, թրմում 1 շաբաթ, ապա քամում ու ընդունում 20-ական կաթիլ՝ օրական 3 անգամ, ուտելուց առաջ։ Մ․ Ա․ Նոսալը կրկնվող ֆուրունկուլյոզի դեպքում վերցնում է 15-ական գրամ տերեփուկի ծաղիկ և կատվալեզու, 10-ական գրամ եղինջ, վաղենակ, ընկուզի տերև, ձիաձետ և բերենիկե, 20 գ եռագույն մանուշակ։ Այս խառնուրդից 4 ճաշի գդալ ավելացնում են 1 լ ջրին, թողնում թրմելու ամբողջ գիշեր, առավոտյան եփում 5-7 րոպե, ապա տալիս հիվանդին ըմպելու 1 օրում՝ 5 անգամ։ Բուժման կուրսը տևում է 6 շաբաթ։ Որպես հակառևմատիկ միջոց, վերցնում են 5-ական գրամ տերեփուկի, վաղենակի և քաջվարդի ծաղիկներ, գիհու պտուղներ, դառնանուշ մորմի ընձյուղնոր, բեկտենու կեղև, ձիաձետ և կեչու տերևներ։ Այս խառնուրդից 3 ճաշի գդալ ավելացնում են 1/2 լ եռման ջրին, 10 րոպեից հետո եռացնում ու քամում։ Ստացված թուրմը ըմպում են օրվա մեջ 5-6 բաժակ։
                </p>
                <h3>Այլ օգտակար հատկանիշներ</h3>
                <p class="no-border">
                   Տերեփուկը տալիս է առատ նեկտար և ծաղկափոշի։ Ստացվող մեղրը դեղնականաչավուն  է, նշաբույր, յուրահատուկ, քիչ դառնավուն համով։ Բույսից ստացվում է վառ երկնագույն ներկ, որն օգտագործվում է պարֆյումերիայում և սննդի արդյունաբերության մեջ։ Նրանով ներկում են նաև բրդեղենը։ Անասունները այն չեն ուտում, արածելիս երբեմն լինում են թունավորման դեպքեր։
                </p>
            </div>
        </div>
        <div class="sidebar">
            <img src="img/տերեփուկ.jpg" alt="տերեփուկ">
        </div>
    </div>
</div>
<footer>
    <ul>
      <li class="border_none"><a href="/">Գլխավոր էջ</a></li>
      <li><a href="/terminology">Տերմիններ</a></li>
      <li><a href="/literature">Գրականություն</a></li>
      <li><a href="/contact">Հետադարձ Կապ</a></li>
    </ul>
    <span id="copyright">&copy;  Նյութը օգտագործելիս կայքին հղվելը պարտադիր է</span>
</footer>
</body>
</html>
