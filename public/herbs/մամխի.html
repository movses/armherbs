<!DOCTYPE html>
<html>
<head>
    <meta charset="utf-8"/>
    <meta name="viewport" content="width=device-width, initial-scale=1.0">
    <title>Մամխի փշոտ։ Հայկական տարանունները՝ կոկոնենի, մամխենի, մամոխի, փշաթուփ, փշասալոր</title>
    <link href="herbs/style.css" rel="stylesheet" />
    <link rel="icon" href="img/favicon.ico" type="image/x-icon">

    <meta itemprop="name" content="Մամխի թփի բուժական նշանակությունը">
    <meta property = "og:title" content = "Մամխի թփի բուժական նշանակությունը" />
    
    <meta itemprop="description" content="Հին Հռոմի և Հին Հունաստանի բժիշկները դեղաբույսի պտղահյութը օգտագործել են դիզենտերիայի ժամանակ։ Աշխարհի տարբեր ժողովուրդների բժշկության մեջ մամխու պտուղները թարմ վիճակում կամ եփուկի ձևով օգտագործում են որպես մածող, հակաբորբոքիչ և կազդուրիչ միջոց՝ աղիների խանգարումների, ձայնի խզման և հազի ժամանակ">
    <meta name = "description" content ="Հին Հռոմի և Հին Հունաստանի բժիշկները դեղաբույսի պտղահյութը օգտագործել են դիզենտերիայի ժամանակ։ Աշխարհի տարբեր ժողովուրդների բժշկության մեջ մամխու պտուղները թարմ վիճակում կամ եփուկի ձևով օգտագործում են որպես մածող, հակաբորբոքիչ և կազդուրիչ միջոց՝ աղիների խանգարումների, ձայնի խզման և հազի ժամանակ" >
    <meta property = "og:description" content = "Հին Հռոմի և Հին Հունաստանի բժիշկները դեղաբույսի պտղահյութը օգտագործել են դիզենտերիայի ժամանակ։ Աշխարհի տարբեր ժողովուրդների բժշկության մեջ մամխու պտուղները թարմ վիճակում կամ եփուկի ձևով օգտագործում են որպես մածող, հակաբորբոքիչ և կազդուրիչ միջոց՝ աղիների խանգարումների, ձայնի խզման և հազի ժամանակ" />

    <meta property = "og:url" content = "https://www.armherbs.com/prunus"/>
    <script async src="https://pagead2.googlesyndication.com/pagead/js/adsbygoogle.js?client=ca-pub-8864088076123235"
     crossorigin="anonymous"></script>
</head>
<body>

<div class="wrapper">
    <div class="main">
        <div class="container">
            <div class="content">
                <h1>Մամխի փշոտ</h1>
                <h4>Հայկական տարանունները</h4>
                  <p>
                    կոկոնենի, մամխենի, մամոխի, փշաթուփ, փշասալոր
                  </p>
                <h3>Դեղաբույսի Նկարագրությունը</h3>
                <p>
                  Վարդազգիներին պատկանող, փշոտ թուփ է, ձվաձև, ատամնաեզր տերևներով։ Ծաղիկները մանր են, հնգաթերթ, սպիտակ, դառը նշի հոտով։ Պտուղը կորիզապտուղ է, կլոր, մուգ գույնի, թթվաքաղցր, ուժեղ տտիպ համով, կորիզները ձվաձև են, կնճռոտ։ Ունի գորշամոխրավուն, թեթևակի ճաքճքված կեղև։ Ծաղկում է գարնանը՝ մինչև տերևների դուրս գալը, պտղակալում՝ հուլիս-օգոստոս ամիսներին։ Բազմանում է սերմերով և արմատային շյուղերով, հաճախ տալով անանցանելի, փշոտ բուսուտներ։ Բույսը բավականաչափ չորադիմացկուն է և լուսասեր։ Աճում է գլխավորապես մեր հանրապետության անտառատափաստանային գոտիներում, դաշտերում, անտառի բացատներում, ձորեզրերին, գետահովիտներում և այլուր։
                </p>
                <h3>Քիմիական Բաղադրությունը</h3>
                <p>
                  Պտուղները պարունակում են մինչև 9.3% շաքար, մինչև 1.7% խնձորաթթու, ցիանային միացություններ, պեկտինային, բուրավետ և դաբաղիչ նյութեր, վիտամիններից՝ C, կարոտին,  B1, B2, PP, E, ինչպես նաև կարմիր ներկ, սպիտ, քիմիական տարրերից՝ նատրիում, կալիում, կալցիում, մագնեզիում, ֆոսֆոր և երկաթ։ Տերևներում հայտնաբերված է մինչև 250 մգ %  C վիտամին, ծաղիկներում՝ կապտաջրածնաթթու, բենզալդեհիդ, եթերայուղ, դառը և դաբաղիչ նյութեր, սերմերում՝ մինչև 3% գլիկոզիդ ամիգդալին (որը ճեղքվելով տալիս է կապտածնաթթու), մինչև  37% ճարպայուղ և այլն։
                </p>
                <h3>Բուժական Նշանակությունը</h3>
                <p>
                  Բուժման համար օգտագործում են բույսի ծաղիկները և պտուղները, որոշ դեպքերում նաև տերևները, կեղևը և արմատը։ Ծաղիկները հավաքում են լրիվ բացվելուց հետո, կտրելով ճյուղերով, որոնք հետո առանձնացվում են։ Ծաղիկները չորացնում են բացօթյա, միջանցուկ քամու տակ, փաթաթում թղթով ու պահում չոր տեղում։ Պտուղները հավաքում են առաջին սառնամանիքից հետո, երբ կորցնում են տհաճ համը, չորացնում են արևի տակ կամ վառարանի ջեռոցում։ Նշենք, որ դեղաբույսը կիրառվել է միայն ժողովրդական բժշկության մեջ և հոմեոպաթիայում։ Մամխին որպես դեղամիջոց ունի կիրառման հին պատմություն։ Այսպես, Հին Հռոմի և Հին Հունաստանի բժիշկները դեղաբույսի պտղահյութը օգտագործել են դիզենտերիայի ժամանակ։ Աշխարհի տարբեր ժողովուրդների բժշկության մեջ մամխու պտուղները թարմ վիճակում կամ եփուկի ձևով օգտագործում են որպես մածող, հակաբորբոքիչ և կազդուրիչ միջոց՝ աղիների խանգարումների, ձայնի խզման և հազի ժամանակ։ Ծաղիկները որպես լուծող, հաճախ օգատգործում են այլ լուծողականների հետ։ Դրանք օժտված են նաև միզամուղ և խուխամուղ հատկություններով և առավել չափերով գնահատվում են մանկական հիվանդությունների բուժման պրակտիկայում։ Ինչպես ծաղիկների, այնպես էլ պտուղների, կեղևի, տերևների և արմատների եփուկը (1/10-ի հարաբերությամբ), բացի միզամուղ լինելուց, ունի նաև թափողականությունը կարգավոորող և արյունը մաքրող հատկություններ։ Դրանք, առանց դոզայի խիստ պահպանման, նշանակվում են երիկամենրի, լյարդի և մաշկային հիվանդությունների ժամանակ։ Ստամոքսի կծկողական բնույթի ցավերի դեպքում այս եփուկը ցուցաբերում է  ցավը հանգստացնող և սպազմը վերացնող հատկություն։ Մ․ Ա․ Նոսալը արմատից պատրաստված եփուկը 1/50-ի հարաբերությամբ, ներքին ընդունման ձևով, տալիս է ջերմերի դեպքում, իսկ ներլվացումների ձևով նշանակում է գինեկոլոգիական հիվանդներին։ Ըստ հեղինակի, երիտասարդ տերևներից պատրաստված թեյը, որպես միզամուղ և թեթև լուծողական, խիստ օգտակար է նստակյաց կյանք վարող մարդկանց։ Կարմիր քամու ժամանակ կեղևի եփուկից ախտահարված օջախների վրա դնում են թրջոցներ։ Չեխական բժշկության մեջ պտղաթեյն օգտագործում են մաշկային ցանավորումների և հազի ժամանակ։ Բուլղարական ժողովրդական բժշկության մեջ տերևների եփուկը նշանակում են մաշկային ախտահարումների և միզուղիների բորբոքումների ժամանակ՝ որպես միզամուղ և հակաբորբոքիչ, իսկ լուծերի դեպքում տալիս են կեղևի և պտուղների եփուկը՝ կարմիր գինու հետ խառնված։ Հոմեոպաթները մամխու ծաղիկներն օգտագործում են նևալգիների ժամանակ։  Պտուղներից պատրաստված կոմպոտը կամ թարմ պտուղները նշանակվում  է սպիտային նեխումով ընթացող խրոնիկական էնտերիտների ժամանակ։ Դեղաբուսյի պտուղներն օժտված են արտահայտված հակաբորբոքիչ, մածող, սպազմալիտիկ և նյութափոխանակությունը կարգավորող հատկություններով։
                </p>
                <h3>Կիրառման եղանակները</h3>
                <p>
                  Ծաղիկներից ջրաթուրմ պատրաստելու համար 50 գ հումքը 1 ժամ թրմում են 1 լ ջրում, ապա ըմպում 1/2 բաժակ, օրական 3 անգամ՝ փորկապության, միզուղների և լեղուղիների հիվանդությունների ժամանակ։ Սառը ջրաթուրմ պատրաստելու համար 2 թեյի գդալ հումքը 8 ժամ թրմում են 1 բաժակ սառը ջրում, ապա ըմպում օրվա ընթացքում 3 անգամ։ Ծաղիկներից կամ պտուղներից եփուկ պատրաստելու համար 20 գ հումքը 30 րոպե եռացնում են 200 մլ ջրում, հովացնում, քամում, ապա ըմպում 1-ական ճաշի գդալ՝ օրական 3 անգամ։ Նույն ձևով պատրաստում  և օգտագործում են կեղևից և արմատից կազմված եփուկը՝ 1/20-1/50-ի հարաբերությամբ։ Ծաիկներից կամ պտուղներից ջրիկ մզվածք պատրաստելու համար 40 գ հումքը 2 բաժակ ջրում եռացնում են այնքան, մինչև կիսով չափ մնալը։ Այն քամում են և ըմպում 1-ական ճաշի գդալ՝ օրական 3 անգամ։ Պտուղները կարելի է ուտել թարմ կամ չորացրած վիճակում։ Դեղաբույսը լայնորեն օգտագործում են խառնուրդների ձևով։ Այսպես, նևրոգեն հողի վրա առաջ եկած դաշտանի բացակայության դեպքում վերցնում են հավասարաչափ՝ կատվախոտի արմատ, սրոհունդ և մամխու ծաղիկներ։ Այս խառնուրդից 1 ճաշի գդալ 1 ժամ թրմում են 1 բաժակ եռման ջրում և կումերով ընդունում ամբողջ օրվա ընթացքում։ Մեզի դիուրեզը վելացնելու նպատակով հավասարաչափ վերցնում են մամխու և թանթրվենու ծաղիկներ, եղինջ և կեչու տերևներ։ Այս խառնուրդից 1 ճաշի գդալ 30 րոպե թրմում են 1 բաժակ եռման ջրում, ապա ըմպում միանգամից՝ առավոտյան ժամերին։ Միզուղիների խրոնիկական բորբոքումների ժամանակ վերցնում են 25 գ արջախաղող և 15-ական գրամ լոբու պատիճ, խնկեղեգի կոճղարմատ, ձիաձետ, գիհու պտուղներ և մամխու ծաղիկներ։ Այս խառնուրդից 4 ճաշի գդալ 1 ժամ թրմում են 1 լ եռման ջրում, ապա ընդունում միանգամից։ Ցրտառական հիվանդությունների ժամանակ, որպես քրտնամուղ միջոց, հավասարաչափ իրար են խառնում մամխու, խռնդատի, եերիցուկի, լորենու և թանթրվենու ծաղիկները և դարձյալ հավասար քանակությամբ ավելացնում ուռենու կեղև։ Այս խառնուրդից 1 ճաշի գդալ 15 րոպե թրմում են 1 բաժակ եռման ջրում, ապա ըմպում միանվագ՝ օրական 2-3 անգամ։
                </p>
                <h3>Այլ օգտակար հատկանիշներ</h3>
                <p class="no-border">
                  Մամխու պտուղները սննդային արժեքով գերազանցում են սալորին, դեղձին, հոնին, տանձին, խնձորին, կիտրոնին և նարնջին։ Հասուն պտուղներից պատրաստում են գինի, մուրաբա, կոմպոտ, սուրճի փոխմիջոց, չիր, պովիդլո ևայլն։ Ֆրանսիայում լրիվ չհասունացած պտուղները մարինադի ձևով օգտագործում են ձիթապտղի փողարեն, տերևներից պատրաստում են վիտամինային թեյ։
                </p>
            </div>
        </div>
        <div class="sidebar">
            <img src="img/մամխի.png" alt="մամխի">
        </div>
    </div>
</div>
<footer>
    <ul>
      <li class="border_none"><a href="/">Գլխավոր էջ</a></li>
      <li><a href="/terminology">Տերմիններ</a></li>
      <li><a href="/literature">Գրականություն</a></li>
      <li><a href="/contact">Հետադարձ Կապ</a></li>
    </ul>
    <span id="copyright">&copy;  Նյութը օգտագործելիս կայքին հղվելը պարտադիր է</span>
</footer>
</body>
</html>
