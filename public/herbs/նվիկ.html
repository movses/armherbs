<!DOCTYPE html>
<html>
<head>
    <meta charset="utf-8"/>
    <meta name="viewport" content="width=device-width, initial-scale=1.0">
    <title>Նվիկ արևելյան։ Հայկական տարանունները՝  դանիկ, կապաճ, հայոց բանջար, նվիճ, օձաբարձ, օձադանակ</title>
    <link href="herbs/style.css" rel="stylesheet" />
    <link rel="icon" href="img/favicon.ico" type="image/x-icon">


    <meta itemprop="name" content="Նվիկ դեղաբույսի բուժական նշանակությունը">
    <meta property = "og:title" content = "Նվիկ դեղաբույսի բուժական նշանակությունը" />
    
    <meta itemprop="description" content="Նվիկը ժողովրդական բժշկության մեջ ունի կիրառման հին պատմություն։ Չինաստանում դեղաբույսն օգտագործում են ընկնավորության, կաթվածահարության և ուղեղի մի շարք այլ հիվանդությունների ժամանակ։">
    <meta name = "description" content ="Նվիկը ժողովրդական բժշկության մեջ ունի կիրառման հին պատմություն։ Չինաստանում դեղաբույսն օգտագործում են ընկնավորության, կաթվածահարության և ուղեղի մի շարք այլ հիվանդությունների ժամանակ։" >
    <meta property = "og:description" content = "Նվիկը ժողովրդական բժշկության մեջ ունի կիրառման հին պատմություն։ Չինաստանում դեղաբույսն օգտագործում են ընկնավորության, կաթվածահարության և ուղեղի մի շարք այլ հիվանդությունների ժամանակ։" />

    <meta property = "og:url" content = "https://www.armherbs.com/arum"/>
</head>
<body>

<div class="wrapper">
    <div class="main">
        <div class="container">
            <div class="content">
                <h1>Նվիկ արևելյան</h1>
                <h4>Հայկական տարանունները</h4>
                  <p>
                    դանիկ, կապաճ, հայոց բանջար, նվիճ, օձաբարձ, օձադանակ
                  </p>
                <h3>Դեղաբույսի Նկարագրությունը</h3>
                <p>
                  Նվիկազգիների ընտանիքին պատկանող, կոճղեզանման կոճղարմատով, 20-30 սմ բարձրության, բազմամյա, միատուն խոտաբույս է։ Ունի նիզակաձև, ամբողջաեզր տերևներ։ Ծաղիկները շատ մանր են, բազմաթիվ։ Պտղակողրը ծածկված է նարնջակարմիր հատապտուղներով։ Բույսը ծաղկում է ապրիլ-մայիս ամիսներին, պտղակալում՝ ամռանը։ Աճում է անտառի ծմակներում, ձորեզրերին, թփուտներում՝ հաճախ տալով զանգվածային բուսուտներ։ Ձմեռում է լավ, լույսի նկատմամբ պահանջկոտ չէ։ Մեր հանրապետությունում գլխավորապես հանդիպում է Իջևանի, Դիլիջանի, Կապանի, Գորիսի, Արարատի և այլ շրջաններում, հիմնականում 2 տեսակ, որոնք ունեն բուժական ու սննդային նշանակություն։
                </p>
                <h3>Քիմիական Բաղադրությունը</h3>
                <p>
                   Կոճղարմատում հայտնաբերված են անկայուն գրգռիչ նյութեր, սապոնիններ,  ցիանածին գլիկոզիդներ, այդ թվում՝ արոնին, մինչև 70 % օսլա, խեժ, յուղ, ալկալոիդներ և պիգմենտ։
                </p>
                <h3>Բուժական Նշանակությունը</h3>
                <p>
                  Դեղաբույսը գիտական բժշկության մեջ և հոմեոպաթիայում օգտագործում են բույսի կոճղարմատը, իսկ որոշ դեպքերում՝ նաև տերևները և պտուղները։ Կոճղարմատը և տերևները հավաքում են գարնանը, հատկապես մայիս ամսին։ Տերևները հյուսելով ավելուկի նման, կախում են չորացնելու հով տեղում՝ միջանցուկ  քամու տակ, իսկ կոճղարմատը մաքրելով հողից և կեղևներից, լվանում են ջրով, կտրատում, շարում թելին ու չորացնում արևի տակ։ Թարմ վիճակում ամբողջ բույսը թունավոր է։ Նվիկը ժողովրդական բժշկության մեջ ունի կիրառման հին պատմություն։ Չինաստանում դեղաբույսն օգտագործում են ընկնավորության, կաթվածահարության և ուղեղի մի շարք այլ հիվանդությունների ժամանակ։ Իտալիայում կոճղարմատը օգտագործում են պոդագրայի և ռևմատիզմի, Չեխիայում և Սլովակիայում՝ ստամոքսաաղիքային տրակտի խանգարումների և որպես խուխամուղ՝ շնչուղիների սուր և խրոնիկական մի շարք հիվանդությունների ժամանակ։ Բուլղարիայում, ժողովրդական բժշկության մեջ դեղաբույսը օգտագործում են ձայնալարերի բորբոքման և ձայնի խռպոտման, խրոնիկական բրոնխիտների և հազի, բարձր թթվությամբ ընթացող խրոնիկական գաստրիտների, ստամոսաաղիքային խիթերի, երիկամաքարային հիվանդության, թութքի և լյարդի ախտահարումների ժամանակ։ Ավիցեննան բուսահյութը օգտագործել է կաթիլների ձևով ականջի հիվանդությունների ժամանակ։ Ղ․Ալիշանի մեջբերումով, Հին բժշկարանի տվյալներով, եթե նվիկը եփվի և կծվությունը անցնի, օգտակար է կրծքացավին, լուծին, հազին, սալջարդին, իսկ եթե մեղրի հետ խառնվի, քսման ձևով օգտակար է քոսին և պեպեններին։ Ըստ Կ․ Գաբիկյանի դեղաբույսը օգուտ է հազին և ջրգողությանը, մեղրի հետ շաղախված՝ բուժում է մաշկի խոցը։ Հարուստ և փորձաշատ տվյալներով է խոսում նվիկի մասին Ամիրդովլաթը։ Լուֆ, մարմահուզ և նվիկ անուների տակ մեծ բժշկապետը նշում է, որ բույսի կոճղարմատը ծեծված և քացախի հետ խառնված վիճակում, քսման ձևով, օգնում է պիսակին, իսկ մեղրի հետ խառնված վիճակում՝ վերացնում է պեպենները։ Ընդհանրապես արմատը, Ամիրդովլաթի տվյալներով, վերացնում է արյունային լուծը, նքոցները, հազը և խուխարտադրությունը, առաջ բերում վիժում, ուժեղացնում մերձավորությունը, բուժում թութքը, մաշկային այրոցներն ու մկանացավերը, դուրս բերում ճիճվին։ Եթե արմատով օծվի մարմինը՝ օձը չի խայթի։ Իսկ եթե ամբողջ բուսահյութը քսվի մազերին և գլխին, կդադարեն գլխացավերը, կփափկեն մազերը։ Խառնելով գինուն, վերջինիս խմելուց շուտ կհարբեցնի։ Բույսի պտուղը քացախով խմելուց, առաջ կբերի վիժում, իսկ հունդը օգտակար է ասթմային, թոքերի բորբոքումներին, խուխարտադրությանը, դադարեցնում է փսխումը, ուժեղացնում ստամոքսի գործունեությունը, քայքայում ուռուցքները, մաքրում խոցերը։ Երկարատև չբուժվող խոցերի վրա առաջարկվում է դնել նաև բույսի տերևը։ Հոմեոպաթիայում դեղաբույսը օգտագործվում է բերանի լորձաթաղանթի և նյարդային որոշ հիվանդությունների դեպքում։ Նվիկի չորացրած տերևները օգտագործվել է խրոնիկական ընտերլացված փորկապությունների ժամանակ։ Բուժման ընթացքում պարզվել է տապակած տերևների և դրանց եփուկի արտահայտված լեղամուղ և ստամոքսի հյութազատությունը դրդող հատկությունները։ Այդ պատճառով նվիկը առաջարկվել է լեղապարկի դիսկինեզիաների և թերսեկրետոր բնույթի խրոնիկական գաստրիտների ժամանակ։  Ակտիվացնելով աղիների գալարակծկումները՝ դեղաբույսն ունի նաև արտահայտված փքահան հատկություն։
                </p>
                <h3>Կիրառման եղանակները</h3>
                <p>
                  Կոճղարմատից ջրաթուրմ պատրաստելու համար 1 թեյի գդալ ալրացրած հումքը 8 ժամ թրմում են 1 բաժակ սառը ջրում, ապա քամում ու ըմպում 1օրվա ընթացքում 4 անգամ։ Չորացրած տերևները (100գ) 500 մլ ջրի մեջ թեթևակի եռացնելուց հետո ջուրը թափում են, ապա նորից լցնում նույն քանակությամբ ջուր և մարմանդ կրակի վրա եփում մինչև հումքը խաշվելը։ Վերջինիս քամում են, համեմում, տապակում յուղով և ընդունում միանվագ, իսկ եփուկը ըմպում են 1-ական ճաշի գդալ՝ օրական 3 անգամ, 2 շաբաթ տևողությամբ։
                </p>
                <h3>Այլ օգտակար հատկանիշներ</h3>
                <p class="no-border">
                   Նվիկն ունի բարձր սննդային արժեք։ Բնակչության լայն խավերի կողմից այն օգտագործվում է ավելուկի նման։ Արմատը եփելիս վերանում է նրա թունավոր հատկությունը, նրանից կարելի է ստանալ նուրբ օսլա, որը պիտանի է խոհարարական պրակտիկայում։ Բույսն ունի որոշակի դեկորատիվ նշանակություն։
                </p>
            </div>
        </div>
        <div class="sidebar">
            <img src="img/նվիկ.png" alt="նվիկ">
        </div>
    </div>
</div>
<footer>
    <ul>
      <li class="border_none"><a href="/">Գլխավոր էջ</a></li>
      <li><a href="/terminology">Տերմիններ</a></li>
      <li><a href="/literature">Գրականություն</a></li>
      <li><a href="/contact">Հետադարձ Կապ</a></li>
    </ul>
</footer>
</body>
</html>
