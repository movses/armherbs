<!DOCTYPE html>
<html>
<head>
    <meta charset="utf-8"/>
    <meta name="viewport" content="width=device-width, initial-scale=1.0">
    <title>Տորոն ներկատու։ Հայկական տարանունները՝ գունարմատ, տորուն</title>
    <link href="herbs/style.css" rel="stylesheet" />
    <link rel="icon" href="img/favicon.ico" type="image/x-icon">
    
    <meta itemprop="name" content="Տորոն դեղաբույսի բուժական նշանակությունը">
    <meta property = "og:title" content = "Տորոն դեղաբույսի բուժական նշանակությունը" />
    

    <meta itemprop="description" content="Տորոնի մասին դեռևս նշել է Պլինիոսը, իսկ Դիոսկորիդը այն օգտագործել է կոկորդի հիվանդությունների, Ավիցեննան՝ ասթմայի ժամանակ։ Մ․Հերացին (գունարմատ անվան տակ) դեղաբույսն օգտագործել է որպես միզամուղ՝ ձգձգվող ջերմերի, ջրգողության, լյարդի և փայծաղի հիվանդությունների ժամանակ։">
    <meta name = "description" content ="Տորոնի մասին դեռևս նշել է Պլինիոսը, իսկ Դիոսկորիդը այն օգտագործել է կոկորդի հիվանդությունների, Ավիցեննան՝ ասթմայի ժամանակ։ Մ․Հերացին (գունարմատ անվան տակ) դեղաբույսն օգտագործել է որպես միզամուղ՝ ձգձգվող ջերմերի, ջրգողության, լյարդի և փայծաղի հիվանդությունների ժամանակ։" >
    <meta property = "og:description" content = "Տորոնի մասին դեռևս նշել է Պլինիոսը, իսկ Դիոսկորիդը այն օգտագործել է կոկորդի հիվանդությունների, Ավիցեննան՝ ասթմայի ժամանակ։ Մ․Հերացին (գունարմատ անվան տակ) դեղաբույսն օգտագործել է որպես միզամուղ՝ ձգձգվող ջերմերի, ջրգողության, լյարդի և փայծաղի հիվանդությունների ժամանակ։" />

    <meta property = "og:url" content = "https://www.armherbs.com/rubia"/>
</head>
<body>

<div class="wrapper">
    <div class="main">
        <div class="container">
            <div class="content">
                <h1>Տորոն ներկատու</h1>
                <h4>Հայկական տարանունները</h4>
                  <p>
                    գունարմատ, տորուն
                  </p>
                <h3>Դեղաբույսի Նկարագրությունը</h3>
                <p>
                  Տորոնազազգիների ընտանիքին պատկանող, 1,5-2 մ երկարության, մանր կարթաձև փշերով պատված մագլցող ցողունով բազմամյա խոտաբույս է։ Ունի նշտարաձև կամ ձվաձև, կոշտ տերևներ։ Կոճղարմատը դարչնակարմիր գույնի է։ Ծաղիկները կարմիր են, ձուլաթերթ, անիվանման, դեղին պսակով։ Հասուն պտուղները սև են ու հյութալի, ծաղկում են հունիսից մինչև սեպտեմբեր, իսկ պտուղները հասունանում են սեպտեմբեր-նոյեմբեր ամիսներին։ Բազմանում են սերմերով և կոճղարմատով։ Բույսը հողի նկատմամբ պահանջկոտ չէ, աճում է խաղողի և պտղատու այգիներում, թփուտներում, բանջարանոցներում, ճամփեզրերին և այլուր։ Մեր հանրապետությունում, բացի ներկատու տեսակից, մեծ չափով հանդիպում է նաև վրացականը որը բուժական առումով չի զիջում առաջինին։ Դեղաբույսը հաճախ հանդիպում է Իջևանի, Էջմիածնի, Արտաշատի, Մեղրու և հանրապետության այլ շրջաններում։ Ցեղի անունը առաջացել է լատիներեն «ռուբեռ» բառից, որը նշանակում է կարմիր, ելնելով բույսի արմատների և կոճղարմատի գույնից, իսկ «պետիոլարիս» կամ «տինկտորում» նշանակում է ներկատու։
                </p>
                <h3>Քիմիական Բաղադրությունը</h3>
                <p>
                  Կոճղարմատը և արմատները պարունակում են օքսիմեթիլ և օքսիանտրախինոնային ածանցյալների 5-6 % գլիկոզիդներ, որոնք ճեղքվելով տալիս են ներկանյութեր՝ ալիզարին, քսանթոպուրպուրին, պսևդոպուրպուրին և այլն, միաժաամանակ՝ շաքար, պեկտինային և դաբաղիչ նյութեր, կիտրոնաթթու, խնձորաթթու, գինեթթու, սպիրտ։ Տերևներում հայտնաբերված են կիտրոնաթթու, ալկալոիդների հետքեր, իսկ մատղաշ ընձյուղներում՝ գլիկոզիդ ասպերուլոզիդ։
                </p>
                <h3>Բուժական Նշանակությունը</h3>
                <p>
                  Բուժման նպատակով օգտագործվում են բույսի կոճղարմատն ու արմատները, որոնք հանում են բահով, մարտ-ապրիլ ամիսներին, ինչպես նաև՝ օգոստոսից մինչև ուշ աշուն, անջատում վերգետնյա մասերից, մաքրում հողից, լվանում սառը ջրով ու փռում տանիքում չորանալու, կամ չորացնում՝ 45-50 աստիճանի պայմաններում։ Հումքի պիտանելիությունը 2 տարի է։ Տորոնի մասին դեռևս նշել է Պլինիոսը, իսկ Դիոսկորիդը այն օգտագործել է կոկորդի հիվանդությունների, Ավիցեննան՝ ասթմայի ժամանակ։ Մ․Հերացին (գունարմատ անվան տակ) դեղաբույսն օգտագործել է որպես միզամուղ՝ ձգձգվող ջերմերի, ջրգողության, լյարդի և փայծաղի հիվանդությունների ժամանակ։ Բժշկապետը նշում է, որ այլ բուսամիջոցների հետ խառնած տորոնն օգտակար է ստամոքսամուտքի ուռուցքների ժամանակ։ Ամիրդովլաթը դեղաբույսը (ֆուֆվայ կամ տորուն անվանումներով), բացի վերոհիշյալ դեպքերից, օգտագործել է նաև ճաղատության, դեղնուկի, ծնկան ցավերի, պիսակի, քոսի, էկզեմայի, իմպետիգոյի, գազանահարության, քթային արյունահոսության, գլխի և դեմքի մաշկի օջախային մազաթափության, նևրալգիաների, կոնքացավի և ընդհանուր թուլության ժամանակ։ Բացի այս բոլորից, բժշկապետը նշում է, որ դեղաբույսը միզամուղ է, նպաստում է վիժմանը, լուծում է միզաքարերը, մաքրում և թարմացնում է դեմքի մաշկը։ Իսկ եթե դեղորայքի օգտագործման ժամանակ առաջ է գալիս մեզի գույնի փոփոխություն (արյունամիզություն), ապա այն վերացնելու համար Ամիրդովլաթն առաջարկում է ընդունել եզան լեզվի հունդ՝ դարչինով կամ սոսու սերմերով։ Բոլոր այս դեպքերում նա տորոնը օգտագործել է եփուկի կամ թուրմի ձևով, իսկ արտաքին՝ շփման ձևով, հաճախ խառնելով մեղրի կամ քացախի հետ։ Գորտնուկը բուժելու համար Մասրճուեն  առաջարկել է այն կտրելուց հետո վրան քսել տորոնի հյութ։ Հայկական ժողովրդական բժշկության մեջ անանուխի հետ խառնված տորոնը օգտագործվել է դեղնուկի ժամանակ։ Չինական բժշկության մեջ դեղաբույսը համարվում է որպես տոնուսավորող և մածող միջոց, իսկ Հնդկաստանում այն օգտագործում են միզուղների և լեղուղիների հիվանդությունների ժամանակ։ Հոմեոպաթիայում տորոնն օգտագործում են ռախիտի և թոքային պալարախտի դեպքերում։ Բուլղարական ժողովրդական բժշկության մեջ տորոնի պատրաստուկները տալիս են փայծաղի բոբոքումների, ռախիտի և դաշտանի ուշացման դեպքերում։ Աշխարհի տարբեր երկրներում տորոնը օգտագործվում է նաև բազեդովյան հիվանդության, էքսուդատիվ դիաթեզների, պոդագրայի, փորկապությունների, գոտկային ցավերի ժամանակ և այլն։ Փորձնական աշխատանքները ցույց են տվել, որ տորոնի պատրաստուկները բացասաբար չեն ազդում արյան ճնշման և շնչառության վրա, ընդհակառակը, ուժեղացնում են սրտի կծկումները՝ չխախտելով նրա ռիթմը, բարձրացնում են աղիների տոնուսը և ուժեղացնում կծկումները։ Ունեն միզամուղ հատկություն,  օժտված են որոշակի մանրէասպան ակտիվությամբ, իջեցնում են միզավազանների և միզածորանների հարթ մկանների տոնուսը, միաժամանակ ուժեղացնելով այդ մկանների գալարակծկումները և նպաստում քարերի առաջշարժմանը։ Այս արդյունքը ավելի ակնառու է մկանների սպաստիկ վիճակում (Ա․Դ․Տուրովա)։Դեղաբույսն օֆիցինալ է Նիդեռլանդիայում, Վրաստանում, Հայաստանում,Ադրբեջանում և այլն: Արմատներից և կոճղարմատից պատրաստված չոր մզվածքը, հաբերի ձևով, օգտագործվում է միզուղիների թթու ֆոսֆատային և թրթնջկաթթվային քարերը լուծելու նպատակով։ Ըստ որում՝ այն չի ներգործում միզաթթվային քարերի վրա։ Դեղամիջոցը տալիս են նաև պրոֆիլակտիկ նպատակով՝ երիկամների ետվիրահատական շրջանում, ինչպես նաև բորբոքական ֆոսֆատուրայի ժամանակ՝ դարձյալ միզուղիների քարային մասնիկները լուծելու նպատակով։ Դեղաբույսի պատրաստուկներն ավելի արդյունավետ լուծում են կալցիումի և մագնեզիումի ֆոսֆորաթթվական և թրթնջկաթթվական աղերը։ Ըստ Ա․Դ․Տուրովայի, արմատափոշին կամ նրա եփուկն ավելի արդունավետ են հաբերից։ Տորոնի պատրաստուկների տևական կիրառումից աստիճանաբար փխրանում և քայքայվում են միզուղիների քարերը։ Այս երևույթն առաջներում կապում էին բույսի մեջ պարունակվող ռուբերիտրինաթթվի հետ, որը բարձրացնելով մեզի թթվայնությունը, գտնում էին, որ դրանով էլ նպաստում է քարերի լուծմանը և դուրս գալուն։ Ներկա ժամանակում, տորոնի քարալույծ հատկությունը կապում են նրա մեջ պարունակվող ներկանյութերի անմիջական ներգործության հետ։ Դա ապացուցվում է նրանով, որ կենդանի ոսկրը, շնորհիվ կալցիումական աղերի, հեշտությամբ ներծծում է տորոնային ներկանյութերը և ռեակցիայի մեջ մտնում դրանց հետ։ Ավելին, տորոնի շնորհիվ ընկած քարերը լինում են խորդուբորդ, ծակոտկեն, դյուրաբեկ և ներկված դեղաբույսի վարդակարմիր գույնով։ Մինչդեռ տորոնով չբուժվող հիվանդների մոտ ընկած քարերը հարթ են ու գորշասպիտակավուն։ Ըստ որում՝ եթե բուժման ընթացքում մեզը ներկվում է կարմիր, դեղորայքի դոզան համարվում է բավարար։ Մեզում, այս դեպքում, հնարավոր է հայտնաբերել ռուբերիտրինաթթու և ալիզարին։ Կլինիկորեն հիմնված է տորոնի մզվածքի խիստ բարձր արդյունավետությունը միզաքարային հիվանդության ժամանակ։ Նշենք, որ դեղաբույսի չոր մզվածքը՝ հաբերի և կաթիլների (ցիստենալ) ձևով, լայնորեն օգտագործվում է ոչ միայն միզաքարային և լեղաքարային հիվնդությունների, այլև միզուղիների բորբոքումների, խիթերի և նեկտուրիայի (գիշերամիզության) ժամանակ։ Չոր մզվածքը մտնում է նաև նույն նպատակի համար կիրառվող արտասահմանյան ռովատենեկս պատաստուկի բաղադրության մեջ։ Մեր կողմից տորոնի կոճղարմատի և արմատների ջրաթուրմը, փոշին և հաբերը օգտագործվել են սուր և խրոնիկական պիելոցիստիտների և խոլեցիստիտների դեպքերում։ Դեղորայքի դոզաները կարգավորել ենք մեզի գույնով․ այսպես, եթե այն տորոնից սկսել է կարմրել, ապա դեղամիջոցի դոզան համարել ենք բավարար։ Բուժման 3-4-րդ օրերից հիվանդների մեծամասնության մոտ պակասել են հաճախամիզությունը, միզուկի, վերցայլային և գոտկաշրջանի այրոցներն ու ցավերը։ Բուժման 10-րդօրում հիվանդների գերակշռող մասի մոտ միզարձակումը դարձել է ազատ ու անցավ, կանոնավորվել է մեզի գույնը, նրա միջից պակասել կամ լրիվ վերացել են էրիթրոցիտների, լեյկոցիտները, լորձը, միզուղիների էպիթելային բջիջները և այլ բորբոքական տարրեր։ Զգալիորեն լավացել է հիվանդների ինքնազգացումը, նորմալացել ջերմությունը և արյան պատկերը։ Բուժման շնորհիվ դրական տվյալներ են արձանագրվել նաև խոլեցիստիտների ժամանակ։ Մենք կարծում ենք, որ տորոնի պատրաստուկները, բացի լիթոլիտիկ ներգործությունից, օժտված են նաև արտահայտված հակաբորբոքիչ ներգործությամբ ինչպես միզուղիների, այնպես էլ լեղուղիների մի շարք բորբոքումների ժամանակ։

                </p>
                <h3>Կիրառման եղանակները</h3>
                <p>
                   Ջրաթուրմ պատրաստելու համար 1 թեյի գդալ հումքը 1 բաժակ սառը ջրում թրմում են 8 ժամ, հետո քամում։ Հումքի վրա այս անգամ լցնում են 1 բաժակ եռման ջուր և թրմում 15 րոպե, որից հետո ստացված սառը և տաք թուրմերը խառնում են իրար ու ըմպում 1 օրում՝ 5-6 անգամ, կամ 1 թեյի գդալ հումքը 1 բաժակ սառը ջրում թրմում են 10 ժամ, ապա եփում, հովացնում ու ըմպում առավոտյան, գոլ վիճակում։ Արմատափոշին ընդունում են 1-ական գրամ, ջրով՝ օրական 3 անգամ։ Չոր մզվածքի հաբերը, որ պատրաստի բաց են թողնվում դեղատներում, 0,25-ական գրամ դոզայով ընդունում են 2-3-ական հաբ, օրական 3 անգամ, կես բաժակ գոլ ջրով, 20-30 օր և կրկնում կուրսը 4-6 շաբաթ հետո։ Ցիստենալը բաց է թողնվում դեղատներում՝ այլ միջոցների հետ համակցված, կաթիլների ձևով։ Այն ընդունում են 3-4-ական կաթիլ՝ շաքարի վրա, բերանում ծծելով։ Քարային խիթերի ժամանակ միանվագ ընդունում են 20 կաթիլ որպես սպազմալիտիկ, հակաբորբոքիչ և միզամուղ։ Միզաքարային հիվանդության ժամանակ վերցնում են 40 գ տորոն, 20-ական գրամ մասուր, գիհու պտուղներ և կեչու տերև։ Այս խառնուրդից 1 թեյի գդալ 10 ժամ թրմում են 1 բաժակ սառը ջրում, ապա եփում 5րոպե և ըմպում կումերով, 1 օրվա ընթացքում։ Էքսուդատիվ դիաթեզների ժամանակ վերցնում են 30-ական գրամ տորոնի և օճառախոտի արմատներ, 15-ական գրամ կռատուկի և խատուտիկի արմատներ, 10 գ մատուտիկի արմատ։ Այս խառնուրդից 1 ճաշի գդալ 15 րոպե եփում են 1 բաժակ եռման ջրում, հովացնում, քամում ու ըմպում 1-ական բաժակ՝ օրական 3 անգամ։ Բազեդովյան հիվանդության ժամանակ վերցնում են 40-ական գրամ տորոնի և օճառախոտի արմատներ, 20 գ մատուտակի արմատ։ Այս խառնուրդից 1 ճաշի գդալ 15 րոպե եփում են 1 բաժակ ջրում, ըմպում առավոտյան՝ 1-2 բաժակ։
                </p>
                <h3>Այլ օգտակար հատկանիշներ</h3>
                <p class="no-border">
                   Բույսի ստորգետնյա մասից ստանում են ներկ, որով ներկում են բուրդը․ լայնորեն օգտագործում են գորգագործության մեջ՝ վարդագույն, մորեգույն և մանուշակագույն երանգներ ստանալու համար։ Տորոնի ներկը դարեր շարունակ չի խունանում։ Նրանից ստանում են կարմիր թանաք։ Բույսը նաև նեկտարատու է։ Բուսուտների հետագա պահպանման համար տորոնը վերցված է մշակման։
                </p>
            </div>
        </div>
        <div class="sidebar">
            <img src="img/տորոն.png" alt="տորոն">
        </div>
    </div>
</div>
<footer>
    <ul>
      <li class="border_none"><a href="/">Գլխավոր էջ</a></li>
      <li><a href="/terminology">Տերմիններ</a></li>
      <li><a href="/literature">Գրականություն</a></li>
      <li><a href="/contact">Հետադարձ Կապ</a></li>
    </ul>
</footer>
</body>
</html>
