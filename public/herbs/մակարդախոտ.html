<!DOCTYPE html>
<html>
<head>
    <meta charset="utf-8"/>
    <meta name="viewport" content="width=device-width, initial-scale=1.0">
    <title>Հայաստանի Դեղաբույսերը</title>
    <link href="herbs/style.css" rel="stylesheet" />
    <link rel="icon" href="img/favicon.ico" type="image/x-icon">
</head>
<body>

<div class="wrapper">
    <div class="main">
        <div class="container">
            <div class="content">
                <h1>ՄԱԿԱՐԴԱԽՈՏ ԻՍԿԱԿԱՆ</h1>
                <h4>Հայկական տարանունները</h4>
                  <p>
                    Հայկական տարանունները— բուն մածնի, կաթնախոտ, կտրածի խոտ, մածնի, մակարդուկ, քրքմեղ
                  </p>
                <h3>Դեղաբույսի Նկարագրությունը</h3>
                <p>
                  Տորոնազգիների ընտանիքին պատկանող, 15-80 սմ երկարության, ճյուղավոր, թույլ խավոտ ցողունով բազմամյա խոտաբույս է։ Ունի 8-12 փայլուն, սրածայր տերևներ, հաճելի նուրբ հոտով դեղին ծաղիկներ, հարթ ու մերկ պտուղներ։ Համը դառն է ու տտիպ։ Ծաղկում է մայիս-սեպտեմբեր, պտղակալում՝ հուլիս-հոկտեմբեր ամիսներին։ Բազմանում է սերմերով։ Աճում է ամենուր, ենթալպյան մարգագետիններում, արոտավայրերում, խոտհարքներում, անտառներում, ճամփեզրերին, աղբուտներում, անմշակ հողերում և այլուր։ Մեր հանրապետությունում հայտնի են տասնյակ տեսակներ, որոնցից մի քանիսը՝ մագլցողը, փափուկը, հատկապես իսկական մակարդախոտը ունեն բուժական նշանակություն։ Ցեղի Գալիում անունը հունական ծագում ունի․ այն առաջ է եկել գալա բառից, որը նշանակում է կաթ, ելնելով այն բանից, ուր բույսն ունի կաթը մակարդելու հատկություն։
                </p>
                <h3>Քիմիական Բաղադրությունը</h3>
                <p>
                  Բույսի վերգետնյա մասերում հայտնաբերված են ասպերուլոզիդ, գալիոզին և ռուբիադին գլիկոզիդները, C վիտամին, ներկանյութ, դաբաղանյութեր, եթերայուղի հետքեր, կաթը մակարդող ֆերմենտ, որը ինչ որ չափով հիշեցնում է խիմոզինը կամ պեպսինը։
                </p>
                <h3>Բուժական Նշանակությունը</h3>
                <p>
                  Դեղաբույսը մինչև հիմա դեռևս չի գտել իր տեղը գիտական բժշկության մեջ, այն դեպքում, երբ այն համարվում է ժողովրդական բժշկության  և հոմեոպաթիայի բավականաչափ հանրահայտ դեղամիջոցներից մեկը։ Բուժման նպատակով օգտագործվում է բույսի վերգետնյա մասը, որը հավաքում են ծաղկման սեզոնում, ամբողջական կամ միայն ծաղկաբույլերով։ Հումքը չորացնում են բացօթյա, միջանցուկ քամու տակ։ Ամիրդովլաթը դեղաբույսը ղալիոն անվան տակ խառնելով վարդի յուղի հետ, նշում է, որ վերացնում է օրգանիզմի թուլությունը, արմատը՝ ավելացնում է մերձավորության ուժը, իսկ ծաղիկները, սպեղանու ձևով, բուժում են այրվածքը, դադարեցնում արյունահոսությունը։ Ըստ Մ․ Ա․ Նոսալի, մակարդախոտի հեմոստատիկ հատկությունն ավելի կատարյալ է դառնում, երբ այն օգտագործվում է լորենու սերմերի, քարխոտի արմատի, հովվամաղախի, ջրապղպեղի և ծտապաշարի հետ։ Տիբեթական բժշկության մեջ դեղաբույսը համարվում է տարբեր տեսակի արյունահոսությունները դադարեցնող հուսալի միջոց, իսկ հոմեոպաթիայում այն օգատգործում են էկզեմայի և մաշկի քաղցկեղի ժամանակ։ Բուլղարիայում դեղաբույսն օգատգործում են որպես լուծողական և միզամուղ միջոց՝ տարբեր բնույթի այտուցների, գեղձախտի, ստամոքսաաղիքային տրակտի բորբոքումների ժամանակ, իսկ ժողովրդական բժշկության մեջ բույսի թարմ հյութն օգտագործվում է մաշկային ախտահարումների և քաղցկեղի դեպքում։ Ֆրանսիայում մակարդախոտն օգտագործվում է որպես մածող, վերքամոքող և հակալնդախտային միջոց, իսկ Իտալիայում որպես ցավազրկող՝ քաղցկեղի դեպքում։ Որպես միզամուղ, դեղաբույսը լայն ճանաչում ունի մի շարք երկրներում և կիրառվում է սակավամիզությամբ ընթացող երիկամային որոշ հիվանդությունների ժամանակ։ Որպես նյութափոխանակությունը լավացնող միջոց այն օգատգործվում է մաշկային պզուկները, ֆուրունկուլները և թարախային այլ բորբոքումնրը բուժելու նպատակով։ Բազմաթիվ տվյալների համաձայն, դեղաբույսի թարմ հյութը ըմպելու ձևով օգատգործվել է լյարդի ցիռոզի հողի վրա առաջ եկած ասցիտի ժամանակ, բոլոր դեպքերում նշանակումից հանելով այլ միզամուղ դեղամիջոցները։
                </p>
                <h3>Կիրառման եղանակները</h3>
                <p>
                  Ջրաթուրմ պատրաստելու համար 40 գ հումքը 1 ժամ թրմում են 1 լ եռման ջրում, հովացնում, քամում, ապա ըմպում 1-ական ճաշի գդալ՝ օրական 3 անգամ, կամ 2 թեյի գդալ հումքը 30 րոպե թրմում են 1 բաժակ եռման ջրում, ապա ըմպում օրվա ընթացքում՝ 3 անգամ։ Թարմ հյութը օգատգործում են միանգամից 2-3 ճաշի գդալ՝ օրական 2 անգամ կամ 3-4 ըմպանակ՝ օրական 3 անգամ։
                </p>
                <h3>Այլ օգտակար հատկանիշներ</h3>
                <p class="no-border">
                  Բուսահյութը մակարդում է կաթը․ մի շարք երկրներում օգատգործելով նրա այդ հատկությունը, պատրաստում են հատուկ որակի պանիր։ Ըստ Կ․ Գաբիկյանի, գյուղացիները և հովիվները մակարդ չունենալու դեպքում կաթը մերում են մակարդախոտով։ Բացի այդ, բույսից ստացվում են կարմիր և կանաչավուն ներկեր։
                </p>
            </div>
        </div>
        <div class="sidebar">
            <img src="img/մակարդախոտ.jpg" alt="մակարդախոտ">
        </div>
    </div>
</div>
<footer>
    <ul>
      <li class="border_none"><a href="/">HOME</a></li>
      <li><a href="/terminology">ՏԵՐՄԻՆՆԵՐ</a></li>
      <li><a href="/literature">Գրականություն</a></li>
      <li><a href="/contact">Հետադարձ Կապ</a></li>
    </ul>
</footer>
</body>
</html>
