<!DOCTYPE html>
<html>
<head>
    <meta charset="utf-8"/>
    <meta name="viewport" content="width=device-width, initial-scale=1.0">
    <title>Գաղձ։ Հայկական տարանուններ՝ ավթիմոն, աքշուն, գայլախոտ, գելուկ, գոճամորուս, գոճմորու, ծտաճինճ, փոթորնի, քշութ, քշուշ</title>
    <link href="herbs/style.css" rel="stylesheet" />
    <link rel="icon" href="img/favicon.ico" type="image/x-icon">

    <meta itemprop="name" content="Գաղձի բուժական Նշանակությունը">
    <meta property = "og:title" content = "Գաղձի բուժական Նշանակությունը" />

    <meta itemprop="description" content="Ավիցեննան գաղձը օգտագործել է գլխացավերի, մելանխոլիայի, հոգեկան որոշ շեղումների, գլխապտույտի, մղձավանջային քնի, ընկնավորության, անդամալուծության, ականջն ընկած որդերի, բրոնխիալ ասթմայի, սրտային առիթմիաների, վատ ախորժակի, փսխման ժամանակ">
    <meta name = "description" content ="Ավիցեննան գաղձը օգտագործել է գլխացավերի, մելանխոլիայի, հոգեկան որոշ շեղումների, գլխապտույտի, մղձավանջային քնի, ընկնավորության, անդամալուծության, ականջն ընկած որդերի, բրոնխիալ ասթմայի, սրտային առիթմիաների, վատ ախորժակի, փսխման ժամանակ" >
    <meta property = "og:description" content = "Ավիցեննան գաղձը օգտագործել է գլխացավերի, մելանխոլիայի, հոգեկան որոշ շեղումների, գլխապտույտի, մղձավանջային քնի, ընկնավորության, անդամալուծության, ականջն ընկած որդերի, բրոնխիալ ասթմայի, սրտային առիթմիաների, վատ ախորժակի, փսխման ժամանակ" />

    <meta property = "og:url" content = "https://www.armherbs.com/cuscuta"/>
    <script async src="https://pagead2.googlesyndication.com/pagead/js/adsbygoogle.js?client=ca-pub-8864088076123235"
     crossorigin="anonymous"></script>
</head>
<body>

<div class="wrapper">
    <div class="main">
        <div class="container">
            <div class="content">
                <h1> Գաղձ</h1>
                <h4> Հայկական տարանուններ</h4>
                <p>
                  ավթիմոն, աքշուն, գայլախոտ, գելուկ, գոճամորուս, գոճմորու, ծտաճինճ, փոթորնի, քշութ, քշուշ
                </p>
                <h3>Դեղաբույսի Նկարագրությունը</h3>
                <p>
                  Գաղձազգիների ընտանիքին պատկանող մակաբույծ, միամյա բույս է, զուրկ արմատներից, տերևներից։ Ապրում է այլ բույսերի հաշվին, բազմանում սերմերով և վեգետատիվ ճանապարհով։ Գաղձի տեսակները պարազիտում են երեքնուկին, եղինջին, հմուլին, բամբակին, խաղողին, և այլ բույսերին՝ ցողունին ամրանալով մանր, գորտնուկաձև  ծծիչներով։ Գաղձի սերմերը, աշնանը թափվելով գետնին, ծլում են միայն հաջորդ տարվա գարնան վերջին, երբ արդեն աճած են լինում զոհ հանդիսացող բոլոր բույսերը։ Ուշագրավ է այն, որ եթե ծիլը չի հանդիպում սնող բույսի, ապա այն շատ շուտ ոչնչանում է սնունդ չունենալու հետևանքով։ Գաղձի ցողունը շատ նուրբ է, թելանման, ճյուղավոր, կարմրավուն կամ նարնջագույն։ Ունի սպիտակ, մանրիկ ծաղիկներ։ Պտուղը տուփիկ է։ Բույսը ծաղկում է հունիս-հուլիս ամիսներին։ Սերմերը ծլունակությունը պահում են 6-7 տարի։
                </p>
                <h3>Քիմիական Բաղադրությունը</h3>
                <p>
                  Բույսի մեջ հայտնաբերված են կումարինի ածանցյալներ, կեմպֆերոլ, կուսկուտին գլիկոզիդը, իսկ առանձին տեսակների մեջ՝ կուսկուտամին, ֆիտոստերին, կվերցետին, դաբաղանյութեր, ֆլոբաֆեն, սապոնիներ։
                </p>
                <h3>Բուժական Նշանակությունը</h3>
                <p>
                  Բուժման նպատակով օգտագործում են ամբողջ բույսը։ Այն հավաքում են ծաղկման սեզոնում, անմիջապես չորացնում հով տեղում՝ միջանցուկ քամու տակ, ապա լցնում մառլյայից տոպրակի մեջ և կախված վիճակում պահում չոր տեղում։ Հին հույները գաղձը օգտագործել են որպես լեղամուղ և ստնտու կանանց կաթն ավելացնող միջոց։ Ավիցեննան գաղձը օգտագործել է գլխացավերի, մելանխոլիայի, հոգեկան որոշ շեղումների, գլխապտույտի, մղձավանջային քնի, ընկնավորության, անդամալուծության, ականջն ընկած որդերի, բրոնխիալ ասթմայի, սրտային առիթմիաների, վատ ախորժակի, փսխման ժամանակ և այլն։ Մխիթար Հերացին նշում է գաղձի («աֆթիմոն» անվան տակ) լեղամուղ հատկության մասին և նրա օգտակարությանը նյարդահոգեկան հիվանդությունների ժամանակ։ Խառնելով այլ դեղամիջոցների հետ, Հերացին գաղձը օգտագործել է քառօրյա մալարիայի, տենդային սպիտամիզության,  լեղապարկի բորբոքումների և փայծաղի հիվանդությունների ժամանակ։ Խառնելով լուծողական հավաքածուներին, Հերացին նշում է գաղձի արդյունավետ ներգործութունը աղիների խիթի, աղեփկանքի և ստամոքսի բորբոքումների ժամանակ։ Ըստ Ամիրդովլաթի գաղձը ունի վիժեցնող հատկություն, դրականապես է անդրադառնում ընկնավորության, դեպրեսիվ սինդրոմի և որոշ ուռուցքների բուժման ընթացքի վրա։ Միաժամանակ նշվում է, որ գաղձը կանոնավորում է լյարդի և փայծաղի ֆունկցիաները, վերացնում դեղնությունը, նորմալացնում միզարձակումը և դաշտանը, ուժեղացնում ստամոքսը, կտրում որձկալու երևույթը։ Դեղաբույսի սերմերը՝ «պզր քշուշ» անվան տակ, օգտագործվում են փորկապության, լյարդի և փայծաղի բորբոքումների, միզակապության, դաշտանի անկանոն դեպքերում, ինչպես նաև ստամոքսը մաքրելու նպատակով, իսկ բույսի մզվածքը շաքարով՝ ջրգողության և դեղնության ժամանակ։ Թուրքմենիայի և Իրանի ժողովրդական բժշկության մեջ գաղձի սերմերի ջրաթուրմն օգտագործվում է որպես ջերմիջեցնող և լեղամուղ միջոց։ Տարբեր ժողովուրդներ գաղձը օգտագործում են սակավարյուն դաշտանի, իսկ հոմեոպաթիայում՝ մաշկի ցաների, գրիպի, կանացի մի շարք հիվանդությունների ժամանակ։ Եվրոպական որոշ երկրներում հայտնի է գաղձի օֆիցինալ ձևը՝ որպես լուծողական միջոց։ Դեղաբույսի լեղամուղ հատկությունը հիմնավորելու նպատակով կատարվել է մի շարք հիվանդների դուոդենաժ, լեղապարկի ռեֆլեքս առաջացնելու նպատակով օգտագործելով գաղձի եփուկը՝ 5գ չոր հումքը 100մլ ջրին։ Բոլոր հիվանդների մոտ ստացվել են լեղու բոլոր բաժինները։ Գաղձի եփուկը 12-մատնյա աղի լցնելուց 8-10 րոպե հետո առաջ է եկել լեղապարկի բնորոշ ռեֆլեքս, որն արտահայտվել է լեղու առատ արտահոսով։ Ստացված լեղին միանգամայն բավական է եղել լեղուղիների առկա հիվանդությունների մասին գաղափար կազմելու համար։ Պարզվել է, որ դեղաբույսի եփուկը ընդունելով 1-ական ճաշի գդալ՝ օրական 3 անգամ, ուտելուց 10-15 րոպե առաջ, գոլ վիճակում, 2 շաբաթ տևողությամբ, առաջ է բերում լեղապարկի ֆունկցիոնալ աշխուժացում, նրա չափերի փոքրացում։
                </p>
                <h3>Կիրառման եղանակները</h3>
                <p>
                   Եփուկ պատրաստելու համար 20գ չոր հումքը 200մլ  ջրում եռացնում են 20 րոպե, ապա ընդունում 1-ական ճաշի գդալ՝ օրական 3 անգամ։ Թուրմ պատրաստելու համար 8-10 գ չոր հումքը 2 ժամ թրմու են մեկ բաժակ եռման ջրում, ապա ըմպում միանվագ, թեյի ձևով, որպես լուծողական։ Սերմերից  թուրմ պատրաստելու համար 5-6 գ հումքը 1 ժամ թրմում են մեկ բաժակ եռման ջրում և ընդունում 1- ական ճաշի գդալ՝ օրական 3 անգամ։
                </p>
                <h3>Այլ օգտակար հատկանիշներ</h3>
                <p class="no-border">
                  Գաղձը վտանգավոր մոլախոտ է։ Այն մեծ վնաս է հասցնում խաղողին, բամբակին, առվույտին, կորնգային և այլն։
                </p>
            </div>
        </div>
        <div class="sidebar">
            <img src="img/գաղձ.png" alt="գաղձ">
        </div>
    </div>
</div>
<footer>
    <ul>
      <li class="border_none"><a href="/">Գլխավոր էջ</a></li>
      <li><a href="/terminology">Տերմիններ</a></li>
      <li><a href="/literature">Գրականություն</a></li>
      <li><a href="/contact">Հետադարձ Կապ</a></li>
    </ul>
    <span id="copyright">&copy;  Նյութը օգտագործելիս կայքին հղվելը պարտադիր է</span>
</footer>
</body>
</html>
