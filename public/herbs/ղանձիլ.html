<!DOCTYPE html>
<html>
<head>
    <meta charset="utf-8"/>
    <meta name="viewport" content="width=device-width, initial-scale=1.0">
    <title>Հայաստանի Դեղաբույսերը</title>
    <link href="herbs/style.css" rel="stylesheet" />
</head>
<body>

<div class="wrapper">
    <div class="main">
        <div class="container">
            <div class="content">
                <h1>Ղանձիլ</h1>
                <h4>Հայկական տարանունները</h4>
                  <p>
                    Հայկական տարանունները-արջասխտոր, խալիար, սխտորուկ, վայրի սխտոր
                  </p>
                <h3>Դեղաբույսի Նկարագրությունը</h3>
                <p>
                  Սոխազգիների ընտանիքին պատկանող, 20-50սմ բարձրության, ուղղաձիգ ցողունով, սխտորի բնորոշ հոտով բազմամյա խոտաբույս է։ Ունի ցանցանման, երկարավուն սոխարմատ, նշտարաձև տերևներ մանր, սպիտակ-կանաչավուն ծաղիկներ։ Պտուղը սև սերմերով տուփիկ է։ Մեր հանրապետությունում տարածված տեսակներից՝ արջասխտորը և հաղթականը հարուստ են ֆիտոնցիդներով և ունեն բուժական նշանակություն։ Դեղաբույսը ծաղկում է հունիս-հուլիս, իսկ պտղակալում հուլիս-օգոստոս ամիսներին։ Բազմանում է սերմերով, որոնց տարածման գործում մեծ դեր են խաղում մրջյունները։ Ձմեռում է լավ, պտղակալում՝ կանոնավոր։ Ղանձիլը հանդիպում է մեր հանրապետության բարձր լեռնային, անտառային և անտառատափաստանային գոտիների խոտհարքներում, արոտատեղերում, խամահողերում, հիմնականում՝ Դիլիջանի և Իջևանի շրջաններում, մինճև 2600 մ ծովի մակերևույթից բարձրության վրա, հաճախ հոծ բուսուտներով։ Ցեղի ալլիում անունը կելտական ծագում ունի, որը նշանակում է կծու, իսկ ուրսինուս՝ արջ, այն նկատառումով, որ ղանձիլը հաճախ աճում է արջերի բնակման վայրերում։
                </p>
                <h3>Քիմիական Բաղադրությունը</h3>
                <p>
                  Ամբողջ բույսը պարունակում է 100-730 մգ % C վիտամին, B1  B2  PP վիտամիններ, կարոտին, գլիկոզիդ ալանին, 6,5% շաքար, սխտորի բնորոշ հոտով եթերայուղ, սպիտներ, լուծվող հանքյին և անազոտ, էքստրակտային նյութեր, լիզոցիմ, ֆիտոնցիդներ, մերկապտանի հետքեր, յոդ։ Եթերայուղի հիմնական մասերն են վինիլսուլֆիդն ու պոլիվինիլսուլֆիդը։
                </p>
                <h3>Բուժական Նշանակությունը</h3>
                <p>
                  Բուժման նպատակով կիրառվում է ղանձիլի ամբողջ վերգետնյա մասը՝ սոխարմատի հետ միասին։ Այն հավաքում են մայիսի կեսերից, երբ դեղաբույսը սկսում է կոկոնակալվել։ Փայտացած բույսը կիրառման համար պիտանի չէ։ Հումքը չորացնում են ստվերում՝ միջանցուկ քամու տակ։ Դեռևս հին հռոմում ղանձիլը համարվել է ստամոքսաաղիքային տրակտը մաքրող միջոց։ Ներկայումս էլ ժողովրդական բժշկության մեջ դեղաբույսը համարվում է արյունը մաքրող միջոց և օգատգործվում է մաշկային մի շարք ախտահարումների և գեղձային որքինի ժամանակ։ Տերևների ջրաթուրմն առաջարկվում է ջերմերի, լնդախտի և ցրտառական մի շարք հիվանդությունների ժամանակ։ Հում վիճակում ուտում են աթերոսկլերոզի և ճիճվակրության դեպքերում, իսկ ոգեթուրմը քսում են ռևմատիզմով ախտահարված հոդերին, ըմպում հազի, ստամոքսի և աղիների բորբոքումների ժամանակ։ Միջին ականջի թարախային բորբոքումների դեպքում թարմ բուսահյութը կաթեցնում են ականջի մեջ։ Կովկասում դեղաբույսն օգտագործում են աղիների ինֆեկցիոն ախտահարումների բուժման ընթացքում։ Հայկական ժողովրդական բժշկության մեջ ղանձիլն օգտագործվում է հիմնականում ախորժակը լավացնելու, օրգանիզմը կազդուրելու և ուժերը վերականգնելու նպատակով։ Բուլղարիայում ղանձիլը օգտագործվում է  մարսողական տրակտի սուր և խրոնիկական խանգարումների, հատկապես լուծի, վատ ախորժակի, աղիների ինֆեկցիոն ախտահարումների դեպքում, ինչպես նաև աթորոսկլերոզի և հիպերտոնիկ հիվանդության (հատկապես գլխապտույտով և անքնությամբ ընթացող) բուժման նպատակով։ Հոմեոպաթները ղանձիլն օգտագործում են որպես միզամուղ, ստիմուլող, հակաջերմային և հականեխիչ միջոց։ Փորձնական պայամաններում հիմանավորվել է դեղաբույսի ուժեղ ֆիտոնցիդային, մանրէասպան և նախակենդանիների վրա կործանարար ներգործող հատկությունները։ Թարմ հյութը՝ 1/200-ի նոսրացումով, կործանարար է ներգործում ոսկեգույն ստաֆիլակոկի և աղիքային ցուպիկի վրա, միաժամանակ առաջ բերելով արյան անոթների որոշակի նեղացում։ Հիմնավորված է, որ ղանձիլը ֆիտոնցիդային ակտիվությամբ զգալի չափով գերազանցում է սխտորին։ Գիտական բժշկության մեջ դեղաբույսն օգտագործվում է որպես հակալնդախտային և հակասկլերոտիկ միջոց։ Նրանցից ստացվել են ուրսալ և ուրսալին դեղամիջոցները։ Ուրսալը բույսի սոխարմատի և արմատների եթերային մզվածքն է, քիչ պղտոր, դեղնականաչավուն տեսքով,սխտորի բնորոշ հոտով․ օգտագործվում է տրիխոմոնադային կոլպիտների բուժման համար՝ հեշտոցային տամպոնների ձևով։ Ուրսալինը մուգ դեղնավուն, յուղային հեղուկ է և օգտագործվում է թարախային վերքերի, տրոֆիկ խոցերի և պառկելախոցերի բուժման համար։ Պատրաստուկը բաց է թողնվում դեղատներում 0,3 %-անոց վազելինային քսուքի ձևով։ Ղանձիլի թարմ հյութը 1/50-ի ջրային նոսրացումով ինհալացիայի ձևով օգտագործվում է վերին շնչուղիների սուր բորբոքումների, տրախեիտների և բրոնխիտների ժամանակ։
                </p>
                <h3>Կիրառման եղանակները</h3>
                <p>
                  Ջրաթուրմ պատրաստելու համար 2 ճաշի գդալ չոր հումքը 1 ժամ թրմում են 1 բաժակ եռման ջրում, ապա ըմպում օրվա մեջ 3 անգամ։ Ոգեթուրմ պատրաստելու համար չոր հումքը 1/10-ի հարաբերությամբ խառնում են 60 աստիճանի սպիրտի հետ, թրմում 1 շաբաթ, ապա ընդունում 30-ական կաթիլ՝ օրական 3 անգամ։ Բուսահյութ ստանալու համար դալար հումքը անց են կացնում մսաղացով, ապա քամում մառլյայով։ Սառնարանում պահելիս պիտանի է շուրջ 3 ամիս։ Ուրսալը և ուրսալինը բաց են թողնվում դեղատներում՝ պատրաստի վիճակում։
                </p>
                <h3>Այլ օգտակար հատկանիշներ</h3>
                <p class="no-border">
                  Ղանձիլը բնակչության լայն խավերին հանրածանոթ դեղաբույս է․ ուտում են սոխարմատը, տերևներ ու ցողունը՝ հում, եփած, թթու դրած և մարինադի ձևով։ Վաղ գարնան ամիսներին բույսը կարող է ծառայել որպես վիտամինային աղբյուր, իսկ որպես համեմունք ավելացնում են մսով ճաշին։ Շնորհիվ ֆիտոնցիդների, ղանձիլը կանխում է մսի նեխումը, ոչնչացնում կարտոֆիլի, եգիպտացորենի և խաղողի որոշ հիվանդությունների հարուցիչներին։ Միաժամանակ այդ ֆիտոնցիդները կանխում են կարտոֆիլի ծլումը։
                </p>
            </div>
        </div>
        <div class="sidebar">
            <img src="img/ղանձիլ.png">
        </div>
    </div>
</div>
<footer>
    <ul>
      <li class="border_none"><a href="/">HOME</a></li>
      <li><a href="/terminology">ՏԵՐՄԻՆՆԵՐ</a></li>
      <li><a href="/literature">Գրականություն</a></li>
      <li><a href="/contact">Հետադարձ Կապ</a></li>
    </ul>
</footer>
</body>
</html>
