<!DOCTYPE html>
<html>
<head>
    <meta charset="utf-8"/>
    <meta name="viewport" content="width=device-width, initial-scale=1.0">
    <title>Հայաստանի Դեղաբույսերը</title>
    <link href="herbs/style.css" rel="stylesheet" />
    <link rel="icon" href="img/favicon.ico" type="image/x-icon">
</head>
<body>

<div class="wrapper">
    <div class="main">
        <div class="container">
            <div class="content">
                <h1>Լորենի</h1>
                <h4>Հայկական տարանունները</h4>
                  <p>
                    թմբի, լորի, լռնի, կաղկի
                  </p>
                <h3>Դեղաբույսի Նկարագրությունը</h3>
                <p>
                  Լորենազգիների ընտանիքին պատկանող, մինչև 40 մ բարձրության տերևաթափ ծառ է։ Կեղևըմոխրագույն է, տերևները սրտաձև հիմքով, հերթադիր, սղոցաձև կամ ամբողջաեզր։ Ծաղիկները երկսեռ են, դեղնասպիտակավուն, հոտավետ։ Պտուղները ընկուզիկ են։ՀՀ-ում տարածված են կովկասյան և սրտաձև տեսակները, որոնք ապրում են 300-400 տարի, բուժական առումով ունեն նույն նշանակությունը և տարածված են հանրապետության սաղարթավոր անտառներում՝ բոխու, կաղնու, հաճարիև փշատերև ծառերի հետ, տեղ-տեղ առաջացնելով ոչ մեծ լորուտներ։ Կազմում է հանրապետության անտառատարածության ընդամենը 0,5%-ը։ Լորենին ստվերադիմացկուն է, կայուն քամու, ցրտի և ծխի նկատմամբ, վատ է տանում ճահճային հոտը։ Բազմանում էսերմերով, շիվերով և անդալիսով։ Ծաղկում է հուլիս-օգոստոս ամիսներին, իսկ պտուղները հասունանում են օգոստոս-սեպտեմբերն։Ծաղկում է 20 տարեկան հասակից և ծաղկած մնում միայն 10-15 օր։
                </p>
                <h3>Քիմիական Բաղադրությունը</h3>
                <p>
                  Լորենու ծաղիկները պարունակում են 0,05% եթերայուղ, գլիկոզիդներ, սապոնիններ դաբաղանյութեր, C, E վիտամիններ, կարոտին, շաքար, լորձանյութ։ Ծաղկի հոտը պայմանավորված է ծաղկի մեջ մտնող ֆարնեզոլ սպիրտով։ Ծաղկատերևներում հայտնաբերված են դաբաղանյութեր, E վիտամին, կարոտին, լորձ, պտուղներում՝ մինչև 12%-ի հասնող ուտելի ճարպ, որը հիշեցնում է նշի յուղ, իսկ տերևներում՝ դաբաղանյութեր ևֆիտոնցիդներ։
                </p>
                <h3>Բուժական Նշանակությունը</h3>
                <p>
                  Բուժման նպատակով հիմնականում կիրառում են ծաղկաբույլերը՝ ծաղկատերևներով, որոնք հավաքում են այգու մկրատով կամ դանակով, երբ ծաղիկների մի մասը դեռևս լրիվ բացված չէ, չոր եղանակին, չորացնում ստվերում՝ միջանցուկ քամու տակ։ Չորացած հումքը հակավորում են, պահում կիսամութ, քամհարվող տեղում։ Ճիշտ պահպանման դեպքում այն պիտանի է շուրջ 3 տարի։ Չոր հումքը սովորաբար կազմում է ելանյութի մոտ 29%-ը։ Լորենու ծաղիկը ժողովրդական բժշկության ամենահին և ամենատարածված միջոցներից մեկն է։ Տարբեր ազգերի ժողովուրդների մեջ լորենու ծաղիկների եփուկը և ջրաթուրմը օգտագործվում են որպես քրտնամուղ, միզամուղ, հակաբորբոքիչ, ցավը հանգստացնող և փափկացնող միջոց՝ ցրտառական բազմաթիվ հիվանդությունների, խոզուկի, կարմրուկի, ցնցումնային վիճակի, նյարդային որոշ հիվանդությունների, միզուղիների քարային դիաթեզի ժամանակ և այլն։ Թուրմը որպես մանրէասպան միջոց ողողումների ձևով դրականապես է ներգործում բերանի խոռոչի բորբոքումների և անգինայի ժամանակ։ Ծաղիկների պատրաստուկները գրիպի և սուր տրախեաբրոնխիտների ժամանակ ցուցաբերում են ջերմ իջեցնող, խուխը ջրիկացնող և խուխամուղ հատկություն, միաժամանակ փափկեցնելով և հանգստացնելով չոր հազը։ Ծաղիկների, տերևների կամ կեղևի եփուկը թրջոցների ձևով օգտագործվում է այրվածքների, խոցերի, ռևմատիկ և պոդագրիկ հոդաբորբերի ժամանակ։ Նույն նպատակով օգտագործվում է տրորված թարմ բողբոջների եփուկ, իսկ թարմ տերևները մտցնելով եռման ջրի մեջ, անմիջապես հանում և դնում են գլխի ցավոտ մասի վրա։ Միզուղիների բորբոքման ժամանակ դեղաբույսի պատրաստուկները ի հայտ են բերում ոչ միայն միզամուղ, այլև հակաբորբոքիչ և միզարձակումը կանոնավորող հատկություն։ Գերմանիայում ծաղիկներն օգտագործում են որպես քրտնամուղ, կոկորդը ողողելու և լոգանքաջրին բուրմունք տալու միջոց, իսկ բնափայտի ածուխը՝ լուծի աղիների բորբոքումների և որոշ թունավորումների ժամանակ։ Լեհաստանում լորենու պատրաստուկները հանրահայտ են վերին շնչուղիների հիվանդությունների, անգինայի, նևրալգիաների, գլխացավերի, իսկ արտաքին՝ հոդային ռևմատիզմի և մազթափության ժամանակ։ Ռուսական ժողովրդական բժշկության մեջ լորենին լայն կիրառում ունի նաև ստամոքսային կծկողական ցավերի և միզաքարային հիվանդության ժամանակ։ Ն․ Գ․ Կովալևայի տվյալներով, դեղաբույսի կիրառումը դրականապես է անդրադառնում նաև մի շարք նևրոզների ժամանակ։ Ուկրաինական ժողովրդական բժշկության մեջ ծաղիկներն օգտագործում են ստամոքսի, լյարդի, աղիների և երիկամների մի շարք հիվանդությունների ժամանակ։ Հայկական ժողովրդական բժշկության մեջ լորենու ծաղիկներն օգտագործում են նաև թոքաբորբերի ժամանակ։ Ժողովրդի մեջ մեծ համբավ ունի նաև լորենու ծաղիկներից պատրաստվող թեյը՝ որպես հիանալի բուժամիջոց։ Այն թոքերը մաքրում է խուխից, դրականապես ներգործում թոքերի մի շարք խրոնիկական հիվանդությունների ընթացքի վրա։ Թեյի պարբերաբար օգտագործումը լավացնում է սակավարյունությամբ տառապող հիվանդների արյան պատկերը։ Լորենու մեղրից պատրաստված թեյը հաճախ խառնում են կաթի հետ և ըմպում կարմրուկի և ջղաձիգ հազի ժամանակ։ Կան տվյալներ, որ ծաղկաթեյն իջեցնում է շաքարախտով հիվանդների շաքարի քանակությունը արյան մեջ։ Պտուղները փոշու ձևով կամ շաքարի հետ խառնած, օգտագործում են վերքային, քթի և բերանի արյունահոսությունները դադարեցնելու նպատակով, իսկ մանրացրած տերևները կամ բողբոջները, որպես փափկացնող և ներծծող միջոց՝ թարախապալարների, իսկ նրբակեղևի փոշին՝ այրվածքների բուժման ժամանակ։ Վերոհիշյալ դեպքերում հումքը կարելի է խառնել նաև խմորին և դնել բորբոքված մասին։ Թորման եղանակով բնափայտից ստացվում է հեղուկ, որը ժողովրդի մեջ հայտնի է «արքայաջուր» անունով և օգտագործվում է վարակիչ հիվանդությունների ժամանակ հիվանդի իրերը և հագուստը ախտահանելու համար։ Բնափայտի ածխափոշին օգտագործվում է ստամոքսի ցավերի, բքնածության, բղկոցների և արյունային լուծի ժամանակ։ Այս փոշիով մաքրում են ատամները, բուժում կոկորդի պալարախտը։ Լորենու ծաղիկները ջրաթուրմի  ձևով օգտագործվում է որպես քրտնամուղ միջոց մի շարք ցրտառատ և ջերմային հիվանդությունների ժամանակ և մտնում է ստամոքսային, լյարդային, աղիքային, երիկամային և քրտնամուղ մի շարք հավաքածուների մեջ։ Մեր տվյալներով, շնչառական օրգանների մի շարք հիվանդությունների ժամանակ լորենու ծաղկի քրտնամուղ, ջերմ իջեցնող և խուխամուղ հատկություններն ավելի ակնառու են դառնում, երբ այն զուգակցվում է հակաջերմային և հակաբորբոքիչ դեղամիջոցների հետ, իսկ շաքարախտով հիվանդների մոտ նկատվել է ինքնազգացման լավացում, որոշ վեգետատիվ երևույթների (բերանի չորություն, քրտնարտադրություն, վերջույթների պարէսթեզիա և այլն) պակասում, արյան մեջ շաքարի քանակի որոշակի իջեցում։
                </p>
                <h3>Կիրառման եղանակները</h3>
                <p>
                  Ծաղիկներից ջրաթուրմ պատրաստելու համար վերցնում են 1 ճաշի գդալ հումք 1 բաժակ եռման ջրին, թրմում 20  րոպե, քամում և ըմպում տաք վիճակում՝  օրական 2-3 անգամ։ Ավելի խիտ թուրմ ստանալու համար 1 բաժակ եռման ջրին ավելացնում են 2-3 ճաշի գդալ հումք և օգտագործում նույն եղանակով։ Ծաղիկներից եփուկ պատրաստելու համար 20գ հումքը 1 բաժակ եռման ջրում եփում են 10 րոպե, քամում և ավելացնում 5գ սոդա ու օգտագործում կոկորդի ողողումների համար, կամ նույն դոզայով եփուկն առանց սոդայի ընդունում են միանվագ՝ օրական 3 անգամ։ Բնափայտի ածուխն ընդունում են 1-ական թեյի գդալ, օրական 3-4 անգամ, ցանկալի է վուշի յուղով։ Քրտնամուղ, միզամուղ, հակաբորբոքիչ և ցավ հանգստացնող հատկություններով է օժտված Մ․Ա․Նոսալի կողմից առաջարկված բարդ միքստուրան, որի կազմի մեջ մտնում են հավասար չափերով լորենու ծաղիկ, կտավատի սերմ, դդումի չմաքրած սերմ, կանեփի սերմ, մոշի տերև, թանթրվենու ծաղիկ, սրոհունդ և երիցուկ։ Այս խառնուրդից վերցնում են 4 ճաշի գդալ 0,5լ եռման ջրին, թրմում 30-40 րոպե, քամում և ըմպում են օրվա ընթացքում 4 անգամ։
                </p>
                <h3>Այլ օգտակար հատկանիշներ</h3>
                <p class="no-border">
                  Լինելով գեղեցիկ սաղարթավոր ծառ, լորենին դեկորատիվ ձևով զարդարում է մայթուղիներն ու պուրակները, ճամփեզրերն ու փողոցները, կլանելով փողոցների փոշին ու մուրը։ Ծառը շրջապատի վրա ունի առողջարար ներգործություն՝ շնորհիվ տերևների ֆիտոնցիդային հատկության։ Ծաղիկներն օգտագործվում է պարֆյումերիայում, կոնյակի, գինու և լիկյորի արտադրության մեջ և որպես թեյի փոխարինիչ։ Սակայն լորենու ամենամեծ օգտակար հատկանիշը նրա բարձր մեղրատվությունն է։ Իզուր չէ, որ ժողովուրդը այս ծառն անվանել է «մեղրաբեր բույսերի թագուհի»։ Նշենք, որ մեղուները 1 լորենու ծառից կարող են հավաքել այնքան բերք, որքան 1 հ հնդկացորենի դաշտից։ 1 ծառից մեղուն կարող է հավաքել մինչև 12 կգ, իսկ 1 հ լորուտից՝ մինչև 650-1000 կգ մեղր։ Վերջինս շատ հոտավետ է, գերազանց համի, թափանցիկ, դեղին կամ կանաչավուն, պարունակում է 36% գլուկոզա և 39% ֆրուկտոզա։ Բնափայտը հեշտ ենթարկվում է մշակման։ Նրանից պատրաստում են կահույք, նրբատախտակ, երաժշտական գործիքներ, տակառ, խաղալիքներ, տնային գործածության բազմապիսի իրեր, գծագրական տախտակ, մատիտ և այլն, իսկ կեղևից՝ ճիլոպ, խսիր, պարան, զամբյուղ և այլն։ Բնափայտը տալիս է նաև բարձր որակի ածուխ։
                </p>
            </div>
        </div>
        <div class="sidebar">
            <img src="img/լորենի.jpeg" alt="լորենի">
        </div>
    </div>
</div>
<footer>
    <ul>
      <li class="border_none"><a href="/">HOME</a></li>
      <li><a href="/terminology">ՏԵՐՄԻՆՆԵՐ</a></li>
      <li><a href="/literature">Գրականություն</a></li>
      <li><a href="/contact">Հետադարձ Կապ</a></li>
    </ul>
</footer>
</body>
</html>
