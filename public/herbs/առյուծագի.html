<!DOCTYPE html>
<html>
<head>
    <meta charset="utf-8"/>
    <meta name="viewport" content="width=device-width, initial-scale=1.0">
    <title>Առյուծագի։ Հայկական անունները՝ սրտախոտ, սպիտափառ, առյուծոտն</title>
    <link href="herbs/style.css" rel="stylesheet" />
    <link rel="icon" href="img/favicon.ico" type="image/x-icon">

    <meta itemprop="name" content="Հանգստացնող թեյ պատրաստելու համար հավասար չափով վերցնում են առյուծագի, սամիթի և քեմիոնի սերմեր, կատվախոտի արմատ">
    <meta property = "og:title" content = "Հանգստացնող թեյ պատրաստելու համար հավասար չափով վերցնում են առյուծագի, սամիթի և քեմիոնի սերմեր, կատվախոտի արմատ" />
    
    <meta name = "description" content ="Բույսի հետևողական օգտագործումը լավ է ներգործում այնպիսի հիվանդությունների բուժման ընթացքի վրա, ինչպիսիք են՝ աթերոսկլերոզը, կլիմակտերիկ նևրոզը, գլաուկոման, մաշկային որոշ հիվանդություններ, իմպոտենցիան և այլն։ Առյուծագին օժտված է նաև լեղամուղ հատկությամբ, կանոնավորում է լեղու արտահոսը, ստամոքսաղիքային տրակտի ֆունկցիոնալ գործունեությունը։" >
    <meta itemprop="description" content="Բույսի հետևողական օգտագործումը լավ է ներգործում այնպիսի հիվանդությունների բուժման ընթացքի վրա, ինչպիսիք են՝ աթերոսկլերոզը, կլիմակտերիկ նևրոզը, գլաուկոման, մաշկային որոշ հիվանդություններ, իմպոտենցիան և այլն։ Առյուծագին օժտված է նաև լեղամուղ հատկությամբ, կանոնավորում է լեղու արտահոսը, ստամոքսաղիքային տրակտի ֆունկցիոնալ գործունեությունը։">
    <meta property = "og:description" content = "Բույսի հետևողական օգտագործումը լավ է ներգործում այնպիսի հիվանդությունների բուժման ընթացքի վրա, ինչպիսիք են՝ աթերոսկլերոզը, կլիմակտերիկ նևրոզը, գլաուկոման, մաշկային որոշ հիվանդություններ, իմպոտենցիան և այլն։ Առյուծագին օժտված է նաև լեղամուղ հատկությամբ, կանոնավորում է լեղու արտահոսը, ստամոքսաղիքային տրակտի ֆունկցիոնալ գործունեությունը։" />

    <meta property = "og:url" content = "https://armherbs.com/leonurus"/>
</head>
<body>

<div class="wrapper">
    <div class="main">
        <div class="container">
            <div class="content">
                <h1> Առյուծագի</h1>
                <h4> Հայկական անունները</h4>
                <p>
                  սրտախոտ, սպիտափառ, առյուծոտն
                </p>
                <h3>Դեղաբույսի Նկարագրությունը</h3>
                <p>
                  Խուլեղինջազգիների կամ շրթնածաղկավորների ընտանիքին պատկանող բազմամյա խոտաբույս է, քառանիստ ցողունով, թավոտ, սղոցաձև կտրտված տերևներով։ Ծաղկում է հունիս-սեպտեմբեր ամիսներին։ Աճում է աղբուտներում, տնամերձ հողամասերում, այգիներում, բանջարանոցներում։Բազմանում է սերմերով՝ ինքնացան կամ ցանովի։ Ունի բնորոշ հոտ և դառը համ։ ՀՀ-ում հանդիպում է 2 տեսակ՝ առյուծագի սովորական և առյուծագի մեղրածուծային։ Առավել տարածված են Գեղարքունիքում, Կոտայքում և Լոռիում։
                </p>
                <h3>Քիմիական Բաղադրությունը</h3>
                <p>
                  Առյուծագու քիմիական կազմը լրիվ ուսումնասիրված չէ։ Սակայն հայտնի է, որ այն պարունակում է ալկալոիդներ (մինչև 0,4%), դաբաղանյութեր (5-9%), դառը նյութեր, շաքար, եթերայուղ, ֆլավոնոիդներ, ձյութ և վիտամիններ, սապոնիններ, խնձորաթթու, կիտրոնաթթու, գինեթթու, ֆոսվորաթթու։ Բույսի հիմնական ադող նյութերը համարվում են սապոնինները, ալկալոիդները, ֆլավոնոիդները և այլն։
                </p>
                <h3>Բուժական Նշանակությունը</h3>
                <p>
                  Բուժման նպատակով օգտագործում են բույսի տերևները և գլխամասերը, որոնք կտրում են մկրատով՝ 30-40սմ երկարությամբ, ծաղկման ժամանակ, չոր եղանակին․ չորացնումեն կախված վիճակում, ստվերոտ տեղում։ Պատրաստի հումքի պիտանելիությունը 3 տարի է։ Հնդկական բժշկության մեջ առյուծագին օգտագործում են ստամոքսային հիվանդությունների բուժման ժամանակ և որպես քրտնամուղ, ռուսական ժողովրդական բժշկության մեջ օգտագործում են ստամոքսային խանգարումների, սրտխփոցների, շնչուղիների կատառի ժամանակ։ Հոմեոպաթները դեղաբույսը օգտագործում են անգինայի և կլիմակտերիկ արյունահոսությունների ժամանակ։ Հայկական բժշկության մեջ առյուծագին հայտնի է որպես լավ միջոց սրտային, նյարդային և կանացի որոշ հիվանդությունների բուժման բնագավառում։ Այն կիրառվում է նաև վախի և շնչարգելության դեպքերում։ Փորձագիտական աշխատանքները ցույց են տվել, որ բույսի պատրաստուկները հանգստացնում են կենտրոնական նյարդային համակարգը, դանդաղեցնում է սրտի ռիթմը, մեծացնում նրա կծկողական ուժը, իջեցնում արյան ճնշումը։ Ն․Վ․ Վերշինինի և Դ․Դ․Յաբլոկովի տվյալներով, բույսի մզվացքը կլինիկական պայմաններում արդյունավետ է ներգործում սրտանոթային նևրոզների, կրցքային հեղջուկի, հիպերտոնիկ հիվանդության, կարդիոսկլերոզի, միկրոկարդիտների, սրտային արատների, միոկարդիոդիստրոֆիայի և բազեդովյան հիվանդության ժամանակ։ Հեղինակները առյուծագու կիրառումից 69% դեպքերում ստացել են դրական արդյունք։ Կլինիկական տվյալներով առյուծագու տևական կիրառումից դրական արդյունք է արձանագրվել նաև Մենյերի սինդրոմի և նյարդային ցնցումների ժամանակ։ Բույսի ջրիկ մզվածքը լավ էներգործում ընդհանուր գրգռվածության, նիկոտինիզմի հողի վրա առաջ եկած մկանային թուլության, հևոցի և արյան ճնշման բարձրացման դեպքում։ Հարկավոր է նշել, որ անգամ տևական կիրառման դեպքում առյուծագու պատրաստուկները չեն տալիս կողմնակի, անցանկալի երևույթներ։Առյուծագին իր հանգստացնող  ազդեցությամբ 3-4 անգամ գերազանցում է ինչպես կատվախոտին, այնպես էլ գարնանային շողավարդին։ Բույսի հետևողական օգտագործումը լավ է ներգործում այնպիսի հիվանդությունների բուժման ընթացքի վրա, ինչպիսիք են՝ աթերոսկլերոզը, կլիմակտերիկ նևրոզը, գլաուկոման, մաշկային որոշ հիվանդություններ, իմպոտենցիան և այլն։ Առյուծագին օժտված է նաև լեղամուղ հատկությամբ, կանոնավորում է լեղու արտահոսը, ստամոքսաղիքային տրակտի ֆունկցիոնալ գործունեությունը։ Վախի և նյարդային ցնցումների ժամանակ առյուծագին կարելի է զուգակցել չորածաղկի կամ սիզի կամ մղամուճի հետ։ Պարզված է, որ դեղաբույսի ջրիկ մզվածքը, անգամ փոքր դոզաներով, օժտված է մանրէասպան և նախակենդանիների վրա կործանարար ներգործությամբ։ Ավելի է բարձրանում դեղաբույսի ազդեցությունը երբ այն զուկակցում են ալոճենու ծաղիկների հետ (40-ական գրամ 1լ ջրին, օրական 100-ական մլ, 3-4 անգամ): Այս խառնուրդը դրականապես է ազդել ոչ միայն հիպերտոնիայի, այլև կրծքային հեղձուկի նոպաների և սրտի ռիթմի խանգարման վրա։
                </p>
                <h3>Կիրառման եղանակները</h3>
                <p>
                  Թուրմ պատրաստելու համար վերցնում են 2 թեյի գդալ մանրացրած հումք, 8 ժամ թրմում 1 բաժակ սառը ջրում, քամում ու ըմպում 1 օրում, 3 անգամ։ Եփուկ պատրաստելու համար 4-6գ հումքը կամ 4-9գ սերմերը 10 րոպե եռացնում են 1 բաժակ ջրում, հովացնում քամում ու ըմպում օրվա ընթացքում 2 անգամ՝անոթայինսպազմների ժամանակ։Ի դեպ՝ եփուկն օժտված է անոթների վրա ադրենալինի սեղմող ազդեցությունը վերացող հատկությամբ։Եփուկ կարելի է պատրաստել նաև 10-15գ հումքը 10 րոպե 200մլ ջրում եռացնելով․ այն ընդունում են 1-ական ճաշի գդալ, օրական 3-6 անգամ՝ ուտելուց 30 րոպե առաջ։ Ոգեթուրմ պատրաստելու համար 2 մաս թարմ բուսահյութը խառնում են 3 մաս 70 աստիճանի սպիրտի հետ, ընդունում 25-30-ական կաթիլ՝ օրական 3 անգամ։ Չորացրած բույսը դարձնելով փոշի, ընդունում են օրվա ընթացքում ընթացքում 2-4գ։ Աղացած թարմ բուսահյութը խմում են ջրով, 30-40-ական կաթիլ, օրվա ընթացքում 3-4 անգամ, ուտելուց 30 րոպե առաջ։ Հանգստացնող թեյ պատրաստելու համար հավասար չափով վերցնում են առյուծագի, սամիթի և քեմիոնի սերմեր, կատվախոտի արմատ․ խառնուրդից 1 ճաշի գդալ 1 ժամ թրմում են 200մլ եռման ջրում, փակ ամանի մեջ, այնուհետև ըմպում միանվագ, օրական 3 անգամ։ Նյարդային խանգարումների, սրտային թուլության, գլխապտույտների և շնչարգելության ժամանակ վերցնում են 15-ական գրամ առյուծագի, չորածաղիկ, ալոճենու ծաղիկներ և 5գ երիցուկ։ Այս խառնուրդից 1 ճաշի գդալ 8 ժամ թրմում են 1 բաժակ եռման ջրում, ապա ընդունում 1/2-ական բաժակ, օրական 3 անգամ ուտելուց 1 ժամ հետո։ Ընդհանուր անհանգիստ վիճակի, անքնության և շուտ հոգնելու դեպքում վերցնում են 10-ական գրամ առյուծագի և ուրց, 5-ական գրամ կատվախոտի արմատ և բերենիկե, 20-ական գրամ սրոհունդ, եզանլեզու և մասուր։ Այս խառնուրդից 1 ճաշի գդալ 10 րոպե եփում են 2 բաժակ եռման ջրում, թրմում 30 րոպե, քամում ու ըմպում 1/4 բաժակ, օրական 3 անգամ։ Պիելոնեֆրիտների ժամանակ վերցնում են հավասարաչափ՝ առյուծագի, սրոհունդ, եռագույն մանուշակ, ձիաձետ, մասուրի պտուղներ և արմատ։ Այս խառնուրդից 1 ճաշի գդալ 10 րոպե եփում են 1 բաժակ ջրում, հովացնում, քամում ու ըմպում 1/4 բաժակ, օրական 4-6 անգամ։
                </p>
                <h3>Այլ օգտակար հատկանիշներ</h3>
                <p class="no-border">
                  Առյուծագին մեղրատու է։ Բույսից ստացված մեղրը բաց ոսկեգույն է, հաճելի բույրով և դուրեկան համով։ Սերմերը 8-9 տարի պահելուց հետո էլ չեն կորցնում իրենց ծլունակությունը, պարունակում են մոտ 30% ճարպայուղ, որից պատրաստում են օլիֆ։ Առյուծագին օգտագործում են նաև մանրաթել ստանալու և գործվացքները մուգ կանաչ գույնով ներկելու նպատակով։
                </p>
            </div>
        </div>
        <div class="sidebar">
            <img src="img/առյուծագի.png" alt="առյուծագի">
        </div>
    </div>
</div>
<footer>
    <ul>
      <li class="border_none"><a href="/">Գլխավոր էջ</a></li>
      <li><a href="/terminology">Տերմիններ</a></li>
      <li><a href="/literature">Գրականություն</a></li>
      <li><a href="/contact">Հետադարձ Կապ</a></li>
    </ul>
</footer>
</body>
</html>
