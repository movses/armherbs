<!DOCTYPE html>
<html>
<head>
    <meta charset="utf-8"/>
    <meta name="viewport" content="width=device-width, initial-scale=1.0">
    <title>Գայլուկ սովորական։ Հայկական տարանունները՝ Դրոժի թուփ, հմուլ, հյուսիսայգի, ջղլաբատ</title>
    <link href="herbs/style.css" rel="stylesheet" />
    <link rel="icon" href="img/favicon.ico" type="image/x-icon">

    <meta itemprop="name" content="Գայլուկ դեղաբույսի բուժական Նշանակությունը">
    <meta property = "og:title" content = "Գայլուկ դեղաբույսի բուժական Նշանակությունը" />
    
    <meta name = "description" content ="Ֆրանսիայում գայլուկը օգտագործում են որպես տոնուսավորող և քնաբեր միջոց, ինչպես նաև սեռական գերգրգռվածության և սրտանոթային ֆունկցիոնալ թուլությունների ժամանակ" >
    <meta itemprop="description" content="Ֆրանսիայում գայլուկը օգտագործում են որպես տոնուսավորող և քնաբեր միջոց, ինչպես նաև սեռական գերգրգռվածության և սրտանոթային ֆունկցիոնալ թուլությունների ժամանակ">
    <meta property = "og:description" content = "Ֆրանսիայում գայլուկը օգտագործում են որպես տոնուսավորող և քնաբեր միջոց, ինչպես նաև սեռական գերգրգռվածության և սրտանոթային ֆունկցիոնալ թուլությունների ժամանակ" />

    <meta property = "og:url" content = "https://www.armherbs.com/humulus"/>

</head>
<body>

<div class="wrapper">
    <div class="main">
        <div class="container">
            <div class="content">
                <h1>Գայլուկ սովորական</h1>
                <h4>Հայկական տարանունները</h4>
                  <p>
                    Դրոժի թուփ, հմուլ, հյուսիսայգի, ջղլաբատ
                  </p>
                <h3>Դեղաբույսի Նկարագրությունը</h3>
                <p>
                  Թթազգիների ընտանիքին պատկանող միամյա կամ բազմամյա լիան է։ Տերևները ամբողջական կամ բլթակավոր են։ Ձմռանը բույսի վերգետնյա մասը մահանում է, իսկ գարնանը կենսունակ կոճղարմատից աճում են մագլցող նոր շիվեր, որոնք ձախից աջ հյուսվելով մերձակա ծառերին, ստեղծում են անանցանելի բուսուտներ։ Մշակվում և օգտագործվում է հիմնականում իգական բուսատեսակը։ Կոներն ունեն մեծ թվով թեփուկներ, որոնք ներսի կողմից ունեն լուպուլին արտադրող դեղին գեղձեր։ Գայլուկը ծաղկում է ամռանը, իսկ պտղակալում՝ սեպտեմբեր-հոկտեմբեր ամիսներին։ Բավականաչափ զգայուն է ցրտի նկատմամբ, պտղակալում է կանոնավոր։ Բույսի արմատը խորանում է հողի մեջ մինչև 3 մետր։ Կոճղարմատը ունի սպիտակ գույն, ապրում է 15-20 տարի։ Այն շատ պահանջկոտ է ազոտական աղերի նկատմամբ և բավական մեզոֆիլ է։ Բազմանում է տնկաշիվերով, որոնք առաջին տարում աճեցվում են տնկարանում, իսկ հաջորդ տարում տեղափոխվում հիմնական բուսուտ։ Բույսը կանոնավոր աճի համար պահանջում է հենարան և առատ բերք է տալիս միայն տնկման երկրորդ տարվանից։ Բույսը աճում է խոնավ տեղերում, գետեզրերին, անտառի բացատներում, այգիներում։
                </p>
                <h3>Քիմիական Բաղադրությունը</h3>
                <p>
                  Լուպուլինը հարուստ է դառը նյութերով, եթերայուղով, խեժով, դաբաղիչ և ներկող նյութերով, հումուլինային թթուներով, ալկալիոիդներով։ Կոների մեջ հայտնաբերվել են դեղնակարմրավուն եթերայուղ, խոլին, տրիմեթիլամին, ասպարագին, խեժ, տանին, կիտրոնաթթվական աղեր, վալերիանաթթվական եթեր, ֆիտոստերին, C վիտամին, պալմիտինաթթվային միրիցիլ, ալկալոիդ խումուլին, իսկ ծաղիկների, տերևների և ցողունների մեջ կան հիմքերի հետքեր և C վիտամին։
                </p>
                <h3>Բուժական Նշանակությունը</h3>
                <p>
                  Կոները հավաքում են կոթուններով, պարզ եղանակին՝ մինչև լրիվ հասունանալը և չորացնում ստվերում, բարակ շերտով, մինչև կոթունները ծալելիս բեկվեն։ Դրանից հետո հումքը ծխահարում են ծծմբով և մամլած շերտերով պահում տուփերի մեջ։ Չորացած հումքը ունի հաճելի հոտ, խեժի դուրեկան դառնահամություն։ Հասուն և չոր կոների թափահարումից անջատվում է լուպուլինը, որը դեղատներում հայտնի է «գայլուկի ալյուր» անվամբ։ Լուպուլինը կազմում է չոր հումքի 7-16 %- ը։ Ֆրանսիայում գայլուկը օգտագործում են որպես տոնուսավորող և քնաբեր միջոց, ինչպես նաև սեռական գերգրգռվածության և սրտանոթային ֆունկցիոնալ թուլությունների ժամանակ։ Լեհաստանում դեղաբույսը օգտագործում են ընդհանուր թուլության, նևրասթենայի, կլիմակտերիկ նևրոզի, ստամոքսաղիքային տրակտի հիվանդությունների բուժման նպատակով, Բուլղարիայում՝ սեռական գերգրգռվածության, հատկապես ցավոտ էրեկցիայի, սերմնահոսության, անքնության, ախոժակի բացակայության, գեղձախոտի, դեղնուկի, միզուղիների բորբոքման և քարերի, դաշտանային ցավերի և գլխացավերի ժամանակ։ Ավստրիայում և Գերմանիայում գայլուկը հանրածանոթ միջոց է նևրոզների և անքնության ժամանակ։ Հունգարիայում, Չեխիայում և Սլովակիայում գայլուկի չոր մզվածքը կազմում է «խովալետտին» և «վալոսեդան» հանգստացնող բնույթի դեղամիջոցների բաղադրիչ մասերից մեկը։ Ըստ Մ․ Ա․ Նասոլի տվյալների, Ուկրաինայում գայլուկի կոներն օգտագործում են միզուղիների բորբոքման, ջրգողության, ստամոքսի կատառի, լյարդի և լեղապարկի հիվանդությունների և նևրոգեն անքնության ժամանակ։ Կոմպրեսի կամ թրջոցների ձևով որպես ցավ հանգստացնող և ներծծող միջոց, գայլուկն օգտագործվում է նաև չիբանը և խոցային վերքերը բուժելու համար։ Ռուսական ժողովրդական բժշկության մեջ գայլուկը լայն կիրառում է գտել գաստրիտների, ճիճվակրության, լնդախտի, մազաթափության, նևրասթենիայի, ռադիկուլիտի, նևրալգիաների, չիբանի և մկնատամի բուժման գործում։ Աբխազական ժողովրդական բժշկության մեջ դեղաբույսը արտաքին ձևով օգտագործվում է մաշկի թարախային վերքերի և սալջարդի բուժման, իսկ ներքին ընդունման ձևով՝ մարսողությունը լավացնելու համար և որպես հանգստացնող միջոց։ Հայկական ժողովրդական բժշկության մեջ գայլուկը հայտնի է որպես միզամուղ և ցավազրկող միջոց, միաժամանակ օգտագործվել է նաև լուծի ժամանակ։ Ս․ Շահամիրյանը նշել է բույսի քնաբեր հատկությունը, դրդող ներգործությունը ստամոքսի գործունեության վրա, ինչպես և հանգստացնող ազդեցությունը՝ ստամոքսի ցավերի ժամանակ։ Ըստ Գ․ Մենևիշյանի, գայլուկի կոներն ունեն նյարդերը հանգստացնող, սրտանոթային համակարգը տունուսավորող, վերքերը հականեխող հատկություններ։ Ա․ Գ․ Գորելովան փորձնական տվյալներով պարզել է, որ գայլուկի մզվածքն օժտված է էստրոգեն ակտիվությամբ։ Այսպես, պատրաստուկը 10-30 մգ դոզայով առաջ է բերում կոստրացիայի ենթարկված էգ մկանների սեռական սֆերայի դրդման երևույթներ, դրանով հեղինակը հիմնավորում է ժողովրդական անասնաբուժության փորձը, երբ կովերին բեղնավորման նպատակով տալիս են գայլուկի կոների թունդ եփուկ։ Գայլուկի եթերայուղը և հումուլինը ունեն հանգստացնող հատկություն և մտնում է հանրահայտ վալոկորդինի բաղադրության մեջ, որը կիրառվում է կրծքային հեղձուկի, սրտանոթային խանգարումների, մի շարք վեգետանևրոզների և աղիքային կծկումնային ցավերի ժամանակ։ Ըստ Ն․ Գ․ Կովալևի, գայլուկի պատրաստուկներն  ունեն կարդիոտոնիկ, դիուրետիկ, հակաբորբոքիչ  հատկություն և կարելի է օգտագործել երիկամային հիվանդությունների, հիպերտոնիկ հիվանդության և աթերոսկլերոզի ժամանակ։ Կոների փոշուց պատրաստված քսուքը օգտագործվում է սալջարդերի, պոդագրիկ և ռևմատիկ հոդացավերի, թարախապալարների բուժման ժամանակ որպես ցավազրկող և ներծծող միջոց։ Կոների եփուկը՝  խնկեղեգի հետ, լվացման ձևով արդյունավետ է ներգործում գլխի մաշկի թեփոտության և մազաթափության ժամանակ։ Դեղաբույսը օգտագործվում է այն բոլոր հիվանդությունների դեպքում, որոնք ուղեկցվում են ախոժակի վատացումով։ Ջրաթուրմը դրականապես է անդրադառնում նաև երազխաբության և անքնության ժամանակ։ Անհրաժեշտ է նշել, որ կոները օժտված են արտահայտված ֆիտոնցիդային, ախտահանիչ և մանրեասպան հատկություններով։ Հիմք ընդունելով ժողովրդի դարավոր փորձը, Կ․ Ա․ Մարանջյանը գայլուկի եփուկը օգտագործել է խրոնիկական թերսեկրետոր գաստրիտովհիվանդներին բուժելու համար։ Եփուկը՝ 10գ հումքը 500մլ ջրում, հիվանդները ընդունել են 1-ական ճաշի գդալ, օրական 3 անգամ, ուտելուց 5-10 րոպե առաջ, 3-4 շաբաթ տևողությամբ։
                </p>
                <h3>Կիրառման եղանակները</h3>
                <p>
                  Ջրաթուրմ պատրաստելու համար վերցնում են 1 ճաշի գդալ մանրացրած կոն, խառնում 1 բաժակ եռման ջրին, հովանալուց հետո քամում և ըմպում 1/4  բաժակ, օրական 3-4 անգամ՝ ուտելուց 15-20 րոպե առաջ։ Անքնության դեպքում 2 թեյի գդալ մանրացրած կոները 1 բաժակ եռման ջրում 4 ժամ թրմելուց հետո ըմպում են 1-2 ճաշի գդալ՝ քնելուց առաջ։ Ջրաթուրմի դոզան կարելի է փոփոխել․ այսպես, 20գ կոնը 1լ եռման ջրին կամ 2 ճաշի գդալ կոնը 1 բաժակ եռման ջրին՝ 1 օրում ըմպելու համար։ Ջրաթուրմ պատրաստում են նաև մատղաշ ընձյուղների հյութից։ Այսպես, դեղնուկի դեպքում 2 ճաշի գդալ հյութը խառնում են 1 բաժակ եռման ջրին և 1 բաժակ եռման կաթին։ Խառնուրդը հովանալուց հետո ըմպում են ամբողջ օրվա ընթացքում։ Եփուկ պատրաստելու համար վերցնում են 10գ կոն, եռացնում 200մլ ջրում 30 րոպե, որից հետո ըմպում են 1-ական ճաշի գդալ՝ օրական 3 անգամ։ Ոգեթուրմի համար մանրացրած կոները և 70 աստիճանի սպիրտը խառնում են 1։4-ի հարաբերությամբ, 2-3 շաբաթ թրմելուց հետո անքնության դեպքում ընդունում 5-7-ական կաթիլ՝ մի կտոր շաքարով կամ նույն քանակությունը՝ 1 թեյի գդալ ջրով՝ քնելուց առաջ։Այլ հիվանդությունների բուժման համար ոգեթուրմը ընդունում են 40-ական կաթիլ՝ օրական 3-4 անգամ։ Տրորված կոներից կամ մաքուր լուպուլինից կարելի է պատրաստել 1/1-ի հարաբերությամբ քսուք՝ արտաքին կիրառման նպատակով։ Լուպուլինը կարելի է օգտագործել նաև թրջոցների, հանգստացնող լոգանքների ձևով, ինչպես նաև մաքուր վիճակում, 0,2-0,4գ՝ օրական 2 անգամ ըմպելով ջրով։ Նման ձևով են ընդունում նաև կոների փոշին, մեկական պտղուց՝ օրական 3 անգամ։
                </p>
                <h3>Այլ օգտակար հատկանիշներ</h3>
                <p class="no-border">
                  Գայլուկը թունավոր բույս է։ Երբեմն առաջ է բերում «գայլուկ հավաքողների հիվանդություն», որը բնորոշ է քնկոտությամբ, քրտնարտադրությամբ, ընդհանուր գրգռվածությամբ, ջերմության բարձրացումով, սրտի շրջանի ցավերով, իսկ որոշ դեպքերում էլ առաջ է բերում խրոնիկական էկզեմա։ 1-2գ լուպուլինը թունավորում է առաջացնում։ Անասնաբուժության մեջ գայլուկն օգտագործում են նաև ընդհանուր սուր թուլության և ջրգողության ժամանակ։ Բացի բուժական նպատակներից, գայլուկը անհիշելի ժամանակներից օգտագործվում է հացաթխման և գարեջրի պատրաստման պրոցեսներում։ Գայլուկի երկար ցողունները պիտանի են տեխնիկական նպատակով՝ մանվածք, մանրաթել, թուղթ, պարան, բրեզենտ, պարկ պատրաստելու համար։ Ծաղիկներից ստացվում է դեղին գույնի ներկ։ Որպես դեկորատիվ բույս, օգտագործվում է նաև կանաչապատման մեջ։
                </p>
            </div>
        </div>
        <div class="sidebar">
            <img src="img/գայլուկ.jpg" alt="գայլուկ">
        </div>
    </div>
</div>
<footer>
    <ul>
      <li class="border_none"><a href="/">Գլխավոր էջ</a></li>
      <li><a href="/terminology">Տերմիններ</a></li>
      <li><a href="/literature">Գրականություն</a></li>
      <li><a href="/contact">Հետադարձ Կապ</a></li>
    </ul>
</footer>
</body>
</html>
