<!DOCTYPE html>
<html>
<head>
    <meta charset="utf-8"/>
    <meta name="viewport" content="width=device-width, initial-scale=1.0">
    <title>Գազ մանրագլխիկ։ Հայկական տարանուններ՝ աստրագալ, գմազ, արծվոց մոշի, խազիրան, խազվիրան, հոսի, մուրիկ, ոս</title>
    <link href="herbs/style.css" rel="stylesheet" />
    <link rel="icon" href="img/favicon.ico" type="image/x-icon">

    <meta itemprop="name" content="Գազ մանրագլխիկի բուժական Նշանակությունը">
    <meta property = "og:title" content = "Գազ մանրագլխիկի բուժական Նշանակությունը" />

    <meta name = "description" content ="Գազը տարբեր ժողովուրդների կողմից օգտագործվում է որպես միզամուղ, փսխեցնող, քրտնամուղ, մածող, հեմոստատիկ միջոց, ինչպես նաև երիկամային, ռևմատիկ, գեղձախտային, նյարդային հիվանդությունների ժամանակ" >
    <meta itemprop="description" content="Գազը տարբեր ժողովուրդների կողմից օգտագործվում է որպես միզամուղ, փսխեցնող, քրտնամուղ, մածող, հեմոստատիկ միջոց, ինչպես նաև երիկամային, ռևմատիկ, գեղձախտային, նյարդային հիվանդությունների ժամանակ">
    <meta property = "og:description" content = "Գազը տարբեր ժողովուրդների կողմից օգտագործվում է որպես միզամուղ, փսխեցնող, քրտնամուղ, մածող, հեմոստատիկ միջոց, ինչպես նաև երիկամային, ռևմատիկ, գեղձախտային, նյարդային հիվանդությունների ժամանակ" />

    <meta property = "og:url" content = "https://www.armherbs.com/astragalus"/>
    <script async src="https://pagead2.googlesyndication.com/pagead/js/adsbygoogle.js?client=ca-pub-8864088076123235"
     crossorigin="anonymous"></script>
</head>
<body>

<div class="wrapper">
    <div class="main">
        <div class="container">
            <div class="content">
                <h1>Գազ մանրագլխիկ</h1>
                <h4>Հայկական տարանուններ</h4>
                <p>
                  աստրագալ, գմազ, արծվոց մոշի, խազիրան, խազվիրան, հոսի, մուրիկ, ոս
                </p>
                <h3>Դեղաբույսի Նկարագրությունը</h3>
                <p>
                  Թիթեռնածաղկավորների ընտանիքին պատկանող, բազմամյա, մինչև 1մ բարձրության կիսաթուփ է։ Ծաղկում է հունիս-հուլիս, պտղակալում՝ հուլիս-սեպտեմբեր ամիսներին։ Աճում է չորուտներում, ղռերում, շիբլյակներում՝ ընդարձակ բուսուտներով։ Մեր հանրապետությունում աճում է 125 տեսակ, որից զգալի մասը ունի բուժական նշանակություն։ Դեղաբույսը դիմացկուն է ցրտի և երաշտի նկատմամբ, լուսասեր է, պտղակալում է կանոնավոր, բազմանում է սերմերով։
                </p>
                <h3>Քիմիական Բաղադրությունը</h3>
                <p>
                  Այս բույսի մեծ մասը պարունակում է բուսախեժ, որը դուրս է գալիս բույսի դեղնավուն արմատի բնական ճեղքվածքներից և
                  վնասված մասերից։ Այն թանկարժեք դեղորայքային և տեխնիկական հումք է, պարունակում է պոլիսախարիդներ
                  (60% բասորին, 3-10% արաբին), լորձ, ներկանյութ, օրգանական թթուների և ազոտական հիմքերի հետքեր։
                  Բույսի առանձին տեսակներ պարունակում են նաև գլիցերիզինաթթու, ֆլավոնոիդներ, միկրոտարրեր։
                </p>
                <h3>Բուժական Նշանակությունը</h3>
                <p>
                  Բուժման նպատակով կիրառվում է բույսից ստացվող բուսախեժը, ինչպես նաև բույսի վերգետնյա մասը։ Բուսախեժը հավաքում են գազի ծաղկման ժամանակ, հիմնականում գլխավոր արմատի միջուկից կամ ճյուղերից։ Այն սովորաբար հոսում է արմատի կտրված մասից, հատկապես շոգ օրերին։ Ցուրտ ժամանակ խեժի արտահոսքը դադարում է։ Բուժական նշանակություն ունի միայն սպիտակ խեժը։ Խեժը ջրում քիչ է լուծվում, հիմնականում այն ուռչում է և կլանում 50-100 ծավալ ջուր։ Բացի խեժից, աշնանը կամ գարնանը հանած արմատները օգտագործում են ոգեթուրմի կամ փոշու ձևով։ Վերգետնյա մասը հավաքում են ծաղկման շրջանում, կտրում են դանակով կամ մանգաղով, հողից 5-7սմ բարձր։ Այն պետք է արագ չորացնել բարակ շերտով, լավ քամահարվող տեղում։ Լավ եղանակի  պայմաններում 5-7 օրում այն կարելի է պիտանի համարել պահեստավորման։ Գազը տարբեր ժողովուրդների կողմից օգտագործվում է որպես միզամուղ, փսխեցնող, քրտնամուղ, մածող, հեմոստատիկ միջոց, ինչպես նաև երիկամային, ռևմատիկ, գեղձախտային, նյարդային հիվանդությունների ժամանակ։ Գազի առանձին տեսակներ Չինաստանում օգտագործում են ստամոքսաղիքային տրակտի հիվանդությունների, շաքարախտի և պիոդեմիայի ժամանակ, ինչպես նաև որպես միզամուղ և քրտնամուղ, թարախակալված վերքերի բուժման համար։ Գերմանիայում դեղաբույսից ստացվող պատրաստուկը՝ «նորեկտալ» անվան տակ օգտագործվում է որպես լուծողական։ Մխիթար Հերացին գազից ստացված խեժը խառնելով եզան լեզվի և բուսական այլ նյութերի հետ, օգտագործել է հազի և ջերմությամբ ուղեկցվող հիվանդությունների ժամանակ։ Ամիրդովլաթը նշում է, որ գազը ծառայում է որպես ուտելիք պախրայի և ուղտի համար։ Սեփական տվյալներով նա հիմնավորում է, որ գազի խեժը ունի ցավ հանգստացնող հատկություն, այն ներքին ընդունման ձևով օգնում է ստամոքսի խոցային հիվանդությանը, խառնելով եղերդակի և ծնեբուկի հյութերին՝ դրական է ներգործում դեղնուկի վրա։ Արմատը, ծեծած վիճակում դնելով խոցակալած վերքերին, ստացել է լավ արդյունք, կամ արմատը գինով եռացրած, ներքին ընդունման ձևով, լավ արդյունք է տալիս աղիների բորբոքման, լուծերի, արյունախխման և թոքաբորբերի ժամանակ, լավացնում՝ միզարձակումը, փափկացնում հազը։ Մեջբերելով այլ հեղինակների (Սինայի որդի, Գալեն, Մասըրճուե, Մասուայի որդի և այլն) տվյալները, Ամիրդովլաթը նշում է գազի օգտակար ազդեցությունը ասթմայի, լեզվակի այտուցի և ատոնիայի, արյունամիզության և թարախամիզության ժամանակ։ Հայկական ժողովրդական բժշկության մեջ նշվում է, որ գազը օգնում է հազին, փափկացնում կուրծքը, ամոքում աղիքի խոցը։ Ե․Վ․ Պոպովայի կատարած գիտափորձով պարզվեց, որ դեղաբույսի 10%-անոց թուրմը դրականապես է ազդում սրտի պսակաձև զարկերակների սուր և խրոնիկական անբավարարությունների վրա, վերացնելով սրտի շրջանի ցավերը, արագասրտությունը, ինչպես նաև ներքին օրգանների (հատկապես լյարդի) երակային կանգը, մասնավորապես այտուցները։ Ջրաթուրմը ավելի արդյունավետ ներգործում է արյան շրջանառության խանգարման 1-ին և 2-րդ աստիճանների, ինչպես նաև սուր նեֆրիտների ժամանակ։ Բույսի անգամ ցածր խտությամբ ջրաթուրմը օժտված է մանրէասպան և նախակենդանիների վրա ներգործող հատկությամբ։ Թուրմի տևական կիրառման հետևանքով (1-1,5 ամիս տևողությամբ) մեղմացել կամ տևականորեն դադարել են հիվանդների սրտի շրջանի նոպայաձև բնույթի ցավերը, ճնշման և ծանրության զգացումները, կանոնավորվել է արյան ճնշումը, սրտի ռիթմը, ավելացել դիուրեզը, պակասել այտուցները, ցիանոզը։
                </p>
                <h3>Կիրառման եղանակները</h3>
                <p>
                  Ջրաթուրմ պատրաստելու համար 20գ հումքը 1ժամ թրմում են 200մլ եռման ջրում, քամու և խմում 1-ական ճաշի գդալ՝ օրական 3-6 անգամ։ Եփուկ պատրաստելու համար 10գ հումքը 30 րոպե եռացնում են 100մլ ջրում, հովացնում ու քամում, ապա ընդունում 1-ական ճաշի գդալ՝ օրական 3-5 անգամ։
                </p>
                <h3>Այլ օգտակար հատկանիշներ</h3>
                <p class="no-border">
                  Գազը չափավոր մեղրատու է, ծառայում է որպես վառելանյութ և անասնակեր։ Կան նաև գազի թունավոր տեսակներ։ Խեխը, բացի բժշկական կիրառումից, լայնորեն օգտագործվում է նաև տեխնիկայում՝ հրուշակեղենի, տեքստիլ, թղթի, լաքերի, ներկերի, կաշվի և կոշիկի արդյունաբերության մեջ։
                </p>
            </div>
        </div>
        <div class="sidebar">
            <img src="img/գազ.png" alt="գազ">
        </div>
    </div>
</div>
<footer>
    <ul>
      <li class="border_none"><a href="/">Գլխավոր էջ</a></li>
      <li><a href="/terminology">Տերմիններ</a></li>
      <li><a href="/literature">Գրականություն</a></li>
      <li><a href="/contact">Հետադարձ Կապ</a></li>
    </ul>
    <span id="copyright">&copy;  Նյութը օգտագործելիս կայքին հղվելը պարտադիր է</span>
</footer>
</body>
</html>
