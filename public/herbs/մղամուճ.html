<!DOCTYPE html>
<html>
<head>
    <meta charset="utf-8"/>
    <meta name="viewport" content="width=device-width, initial-scale=1.0">
    <title>Մղամուճ սպիտակ։ Հայկական տարանունները՝  ճագոմ, ճագում, ճուշ, մզամուրճ, մղամուրճ, պանթումա, սպիտակ ճագոմ</title>
    <link href="herbs/style.css" rel="stylesheet" />
    <link rel="icon" href="img/favicon.ico" type="image/x-icon">
    
    <meta itemprop="name" content="Մղամուճ դեղաբույսի բուժական նշանակությունը">
    <meta property = "og:title" content = "Մղամուճ դեղաբույսի բուժական նշանակությունը" />
        
    <meta name = "description" content ="Դեղաբույսն ունի կիրառման հին պատմություն։ Դեռևս Հիպոկրատը, Պլինիոսը և Պարացելսը այն կիրառել են որպես հեմոստատիկ և պատող միջոց, մասնավորապես, ընկնավորության, նյարդային և գինեկոլոգիական մի շարք հիվանդությունների դեպքում։" >
    <meta itemprop="description" content="Դեղաբույսն ունի կիրառման հին պատմություն։ Դեռևս Հիպոկրատը, Պլինիոսը և Պարացելսը այն կիրառել են որպես հեմոստատիկ և պատող միջոց, մասնավորապես, ընկնավորության, նյարդային և գինեկոլոգիական մի շարք հիվանդությունների դեպքում։">
    <meta property = "og:description" content = "Դեղաբույսն ունի կիրառման հին պատմություն։ Դեռևս Հիպոկրատը, Պլինիոսը և Պարացելսը այն կիրառել են որպես հեմոստատիկ և պատող միջոց, մասնավորապես, ընկնավորության, նյարդային և գինեկոլոգիական մի շարք հիվանդությունների դեպքում։" />

    <meta property = "og:url" content = "https://www.armherbs.com/viscum"/>

</head>
<body>

<div class="wrapper">
    <div class="main">
        <div class="container">
            <div class="content">
                <h1>Մղամուճ սպիտակ</h1>
                <h4>Հայկական տարանունները</h4>
                  <p>
                    ճագոմ, ճագում, ճուշ, մզամուրճ, մղամուրճ, պանթումա, սպիտակ ճագոմ
                  </p>
                <h3>Դեղաբույսի Նկարագրությունը</h3>
                <p>
                  Փոկածաղկազգիների ընտանիքին պատկանող, մշտադալար, գնդաձև, կիսամակաբույծ բույս է։ Աճում է սաղարթավոր և փշատերև ծառերի վրա, արմատներով թափանցելով դրանց կեղևի և բնափայտի մեջ, ու առաջացնելով բազմաթիվ ծծաններ, սնվում է տվյալ ծառի հաշվին։ Ունի հակադիր, հաստ, կաշեպատ տերևներ։ Բույսը երկտուն է, հազվադեպ՝ միատուն, բայց ծաղիկները միշտ բաժանասեռ են, դեղնականաչավուն, սպիտակ, պտուղը հյութալի հատապտուղ է՝ 1-2, երբեմն էլ ավելի սերմերով, որոնք պատված են կպչուն, լորձանման զանգվածով։ Բույսը ծաղկում է մարտ-ապրիլ, իսկ պտուղները հասունանում են օգոստոս-սեպտեմբեր ամիսներին և մնում  ճյուղերի վրա ամբողջ ձմռանը։ Աճում է հատկապես կաղնու, տանձենու, խնձորենու, ուռենու, ավելի սակավ՝ լորենու, թեղու, կեչու, բոխու, ալոճենու, սոճու, եղևնու վրա։ Բազմանում է սերմերով և արմատային ելունդներով։ Մղամուճի յուրաքանչյուր նմուշ կարող է ապրել մինչև 40 տարի։ Մեր հանրապետությունում աճում է ընդամենը 1 տեսակ, որը հիմնականում հանդիպում է Իջևանի, Դիլիջանի, մեղրու անտառների, ինչպես նաև բոլոր պտղատու այգիների ծառերի վրա։
                </p>
                <h3>Քիմիական Բաղադրությունը</h3>
                <p>
                  Տերևները պարունակում են վիսկոտոքսին, վիսցերին, վիսկոլ և այլ տեսակի ֆիզոլոգիապես ակտիվ նյութեր, ինչպես նաև խոլին, ացետիլխոլին, գլիկոզիդներ, սապոնիններ, ինոզիտ, հիմքեր,ստերիոլ, օլենաթթու, թիրամին, յուղ, սպիրտներից՝ պինիտ, կվեբրախիտ, կեղևը՝ գլիկոզիդներ, ֆլավոններ, մոմ պտուղները՝ կաուչուկ, ինոզիտ, C վիտամին, կարոտին։
                </p>
                <h3>Բուժական Նշանակությունը</h3>
                <p>
                  Բուժման նպատակով օգտագործում են բույսի տերևներն ու տերևակալված, մատղաշ ընձյուղները, որոնք մթերվում են ուշ աշնանը կամ ձմռանը, երբ սնող ծառի տերևաթափ լինելուց հետո լավ երևում է մղամուճը։ Բույսի եղանակերպ ճյուղերը կտրում են դանակով կամ պոկում են ձեռքով։ Կոշտ մասերը դեն  գցելուց հետո դալար մասերը կտրում են 15-20 սմ չափերով, չորացնում ջեռոցում կամ ստվերում՝ միջանցուկ քամու տակ։ Չոր հումքը, որ ունի տհաճ, դառը համ, պահում են արկղերի մեջ՝ թղթով փաթաթված վիճակում։ Դեղաբույսն ունի կիրառման հին պատմություն։ Դեռևս Հիպոկրատը, Պլինիոսը և Պարացելսը այն կիրառել են որպես հեմոստատիկ և պատող միջոց, մասնավորապես, ընկնավորության, նյարդային և գինեկոլոգիական մի շարք հիվանդությունների դեպքում։ Ամիրդովլաթը (տիպող), (ոստղ) և (պանթումա) անունների տակ դեղաբույսի հյութը ըմպելու ձևով նշանակել է հազի և արյունախխման, իսկ արտաքին ձևով՝ ոսկրային կոտրվածքների ժամանակ։ Բժիշկ Ասար Սեբաստիացին, ուռենու մղամուճը խառնելով մեղրի հետ, տվել է տարբեր բնույթի ցավերի, իսկ բժիշկ Կ․ Գաբիկյանի, մասրենու մղամուճը, որ խիստ հազվադեպ է լինում, հուսալի միջոց է արյունային լուծի ժամանակ։ Բուլղարական ժողովրդական բժշկության մեջ տերևների և ճյուղերի եփուկը օգտագործվում է լուծերի, արյունազեղումների, երկարատև, առատ դաշտանի, իսկ պտուղները՝ որպես կենտրոնական նյարդային համակարգը հանգստացնող միջոց՝ ընկնավորության ժամանակ։ Դեղաբույսն արտաքին ձևով օգտագործում են ռևմատիզմի, պոդագրայի և ավշահանգույցների բորբոքումների ժամանակ։ Չեխական բժշկության մեջ դեղաբույսը ճանաչվել է որպես հիպոտենզիվ և հակասկլերոտիկ միջոց։ Ռուսական բժշկության մեջ, եփուկի և թուրմի ձևով, դեղաբույսն օգտագործվում է ընկնավորության, հիպոխոնդրիայի, հիսթերիայի, որովայնի շրջանի տարբեր ծագման ցավերի, որպես հեմոստատիկ՝ արգանդային, թութքային և ստամոքսային արյունահոսությունների ժամանակ։ Վերջինիս դեպքում մղամուճն ավելի արդյունավետ է ներգործում, երբ այն զուգորդվում է ձիաձետի հետ։ Ուկրաինական ժողովրդական բժշկության մեջ դեղաբույսը համարվում է որպես ցավ հանգստացնող, մածող, ճիճվամուղ և հեմոստատիկ միջոց։ Թրջոցների կամ լոգանքների ձևով այն լայնորեն կիրառվում է թութքի, դժվար լավացող վերքերի և խոցերի, թարախապալարների դեպքում և այլն։ Տերևափոշին և պտղափոշին տալիս են ճիճվակրության ժամանակ։ Գտնում են, որ դեղաբույսից պատրաստված թեյը, հաճախակի օգտագործելու դեպքում, դրական է անդրադառնում ծերունական տկարության, գլխապտույտի և աչքերի մթագնման դեպքերում։ Իտալիայում դեղաբույսը օգտագործում են ընկնավորության, խրոնիկական նեֆրիտների և չարորակ ուռուցքների հողի վրա առաջ եկած ընդհանուր ծյուրման դեպքում։ Գերմանիայում այն համարվում է որպես հակաճիճվային, հեմոստատիկ և հակահոդախտային, իսկ Հնդկաստանում՝ որպես տոնուսավորող, փսխեցնող, լուծողական և արյունահոսությունը դադարեցնող միջոց։ Տարբեր ազգերի ժողովրդական բժշկության մեջ մղամուճը կիրառվում է նաև թոքային պալարախտի, քաղցկեղի, հոդային բորբոքումների բուժման, թարախապալարների շուտ հասունացման համար և այլն։ Փորձերով (Բ․Ս․Նիկոլսկայա) պարզված է, որ առավել հիպոտենզիվ հատկությամբ օժտված է ուռենուց հունվարին քաղված մղամուճը, որի 1։5-ի հարաբերությամբ ջրաթուրմը իջեցնում է արյան ճնշումը, ուժեղացնում կատվի սրտի աշխատանքը, առաջ բերում ողնուղեղի կոճղեզային հատվածի ճնշում։ Գտնում են, որ դեղաբույսի հիպոոտենզիվ հատկությունը պայմանավորված է անոթաշարժ կենտրոնի գրգռվածության թուլացումով։ Ըստ որում՝ տարբեր ծառերի վրա աճած մղամուճներն ունեն որոշակի տարբեր հատկանիշներ․ այսպես, բարդու մղամուճը թունավոր է, տանձենունը ունի սրտի վրա ակտիվ ներգործող, իսկ ալոճենունը՝ միզամուղ հատկության։ Բույսի տերևները օֆիցինալ են Իսպանիայում և Ֆրանսիայում։ Գիտական բշժկության մեջ ըստ Դ․Յորդանովի և համահեղինակների, մղամուճի պատրաստուկներից դանդաղում է սրտի աշխատանքը, ուժեղանում արգանդի կրճատումը։ Մղամուճն օգտագործվում է արթրոզների, սպոնդիլիտի, հոդերի խրոնիկական ախտահարումների ժամանակ։ Մաքուր մզվածքն օգտագործվել է վիրահատման ոչ ենթակա քաղցկեղի դեպքում։ Մղամուճը մեզ մոտ՝ գիտական բժշկության մեջ չի կիրառվում։ Սակայն պետք է նշել, որ բույսի ջրիկ մզվածքը՝ օմելենը և չոր մզվածքը՝ ռեվիսցենը ունեն արյան ճնշումն իջեցնող, սրտի աշխատանքն ուժեղացնող, անոթները լայնացնող, աղիների շարժունակությունը բարձրացնող, կենտրոնական նյարդային համակարգի գրգռվածությունը նվազեցնող և հեմոստատիկ հատկություն, որի շնորհիվ օգտագործվում են տարբեր բնույթի արյունահոսությունների, աթերոսկլերոզի և աղիների ատոնիայի ժամանակ։
                </p>
                <h3>Կիրառման եղանակները</h3>
                <p>
                  Տերևներից ջրաթուրմ պատրաստելու համար 15 գ հումքը 30 րոպե թրմում են 200 մլ եռման ջրում, ապա ըմպում 1-ական ճաշի գդալ՝ օրը 3 անգամ, կամ 1 թեյի գդալ հումքը 8 ժամ թրմում են 1 բաժակ եռման ջրում , ապա ընդունում օրվա ընթացքում օրվա 3 անգամ։ Եփուկ պատրաստելու համար 6 գ հումքը 30 րոպե եռացնում են 200 մլ ջրում, ապա ըմպում վերոհիշյալ եղանակով։ Ջրիկ մզվածքն ընդունում են 20-ական կաթիլ՝ օրական 3 անգամ, ոգեթուրմը՝ 30-ական կաթիլ՝ դարձյալ 3 անգամ։ Լոգանքի համար 60 գ հումքը 1 լ ջրում եռացնում են 30 րոպե, ապա օգտագործում միանվագ։ Ողողումների և լվացումների համար վերցնում են 10-ական գրամ հազարատերևուկ, ջրապղպեղ, կաղնու կեղև, եղինջ և խուլ եղինջի ծաղիկներ՝ ավելացնելով 15 գ մղամուճ։ Այս բոլորը թույլ կրակի վրա եփում են 20 րոպե 1 լ ջրում և օգտագործում գոլ վիճակում։ Կլոր որդերի դեպքում վերցնում են 0,5-ական գրամ փոշիացրած տերև և պտուղ՝ ավելացնելով 1 գ կատվախոտի արմատ։ Այս խառնուրդից 0,5 գ ընդունում են 3 օր, միաժամանակ ուտելով քերած թարմ գազար։ Աթերոսկլերոզի և հիպերտոնիկ հիվանդության ժամանակ վերցնում են 15-ական գրամ ալոճենու ծաղիկ, ձիաձետ, մղամուճ, կուսածաղիկ և 30 գ հազարատերևուկ։ Այս խառնուրդից 1 ճաշի գդալ 3 ժամ թրմում են 1 բաժակ սառը ջրում, ապա եռացնում 5 րոպե, հովանալուց հետո ըմպում կումերով՝ ամբողջ օրվա ընթացքում։ Առատ դաշտանի ժամանակ վերցնում են 30-ական գրամ մղամուճ, հովվամաղախ և ծտապաշար։ Այս խառնուրդից 1 ճաշի գդալ 15 րոպե եռացնում են 1 բաժակ ջրում, ապա ըմպում միանվագ՝ օրական 2 անգամ։
                </p>
                <h3>Այլ օգտակար հատկանիշներ</h3>
                <p class="no-border">
                  Մղամուճը վնասակար բույս է․ այն զգալի վնաս է հասցնում անտառներին և այգիներին։ Պտուղներից ստացվող սոսինձը լավ միջոց է ճանճերի դեմ պայքարելու համար։
                </p>
            </div>
        </div>
        <div class="sidebar">
            <img src="img/մղամուճ.jpeg" alt="մղամուճ">
        </div>
    </div>
</div>
<footer>
    <ul>
      <li class="border_none"><a href="/">Գլխավոր էջ</a></li>
      <li><a href="/terminology">Տերմիններ</a></li>
      <li><a href="/literature">Գրականություն</a></li>
      <li><a href="/contact">Հետադարձ Կապ</a></li>
    </ul>
</footer>
</body>
</html>
