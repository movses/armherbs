<!DOCTYPE html>
<html>
<head>
    <meta charset="utf-8"/>
    <meta name="viewport" content="width=device-width, initial-scale=1.0">
    <title>Օճառախոտ դեղատու։ Հայկական տարանունները՝ աճառի, շմորտակ, փրփրիկ, օճառաբույս, օճառախոտ</title>
    <link href="herbs/style.css" rel="stylesheet" />
    <link rel="icon" href="img/favicon.ico" type="image/x-icon">
    
    <meta itemprop="name" content="Օճառախոտ դեղաբույսի բուժական նշանակությունը">
    <meta property = "og:title" content = "Օճառախոտ դեղաբույսի բուժական նշանակությունը" />
    
    <meta itemprop="description" content="Ամիրդովլաթը («օշնան» անվան տակ) օգտագործել է բերանի լորձաթաղանթի խոցային ախտահարումների, տեսողության խանագրումների, մեզի և դաշտանի ետպահումների համար։։">
    <meta name = "description" content ="Ամիրդովլաթը («օշնան» անվան տակ) օգտագործել է բերանի լորձաթաղանթի խոցային ախտահարումների, տեսողության խանագրումների, մեզի և դաշտանի ետպահումների համար։։" >
    <meta property = "og:description" content = "Ամիրդովլաթը («օշնան» անվան տակ) օգտագործել է բերանի լորձաթաղանթի խոցային ախտահարումների, տեսողության խանագրումների, մեզի և դաշտանի ետպահումների համար։։" />

    <meta property = "og:url" content = "https://www.armherbs.com/saponaria"/>

</head>
<body>

<div class="wrapper">
    <div class="main">
        <div class="container">
            <div class="content">
                <h1>Օճառախոտ դեղատու</h1>
                <h4>Հայկական տարանունները</h4>
                  <p>
                    աճառի, շմորտակ, փրփրիկ, օճառաբույս, օճառախոտ
                  </p>
                <h3>Դեղաբույսի Նկարագրությունը</h3>
                <p>
                  Մեխակազգիների ընտանիքին պատկանող, նուրբ,  30-90 սմ բարձրության, բազմամյա խոտաբույս է։ Ունի երկարավուն, հակադիր դասավոչված տերևներ։ Ծաղիկները խոշոր են,  հնգաթերթիկ, բուրավետ (հատկապես գիշերվա ժամերին), վարդագույն կամ սպիտակ, 3-7 կուտակված տերևածոցերում։ Ամբողջ բույսը մերկ է կամ մանրաթավ, ծաղկում է հունիսի կեսից մինչև հոկտեմբեր, պտղակալում՝ հուլիս-օգոստոս ամիսներին։ Բազմանում է սերմերով և կոճղարմատով։ Ձմեռում է լավ, պտղակալում կանոնավոր։ Հայաստանում աճում է 5 տեսակ, հիմնականում ցանքերում, արոտատեղերում, անտառի բացատներում, ճամփեզրերին, տնամերձ հողամասերում, հանրապետության գրեթե բոլոր շրջաններում։ «Սապոնարիան» լատիներեն «սապո» բառից է, որը նշանակում է օճառ, ելնելով այն բանից, որ բույսն օժտված է օճառանման հատկությամբ։
                </p>
                <h3>Քիմիական Բաղադրությունը</h3>
                <p>
                  Բույսի արմատներում և կոճղարմատում հայտնաբերվել են 20-35 % տրիտերպենային սապոնիններ, որոնց շաքարային մասը կազմում են գենցիոբիոզան և սապոնազորան, այնուհետև՝ խիստ այրող համով սապոռուբրին, սապոտոքսին, սապոռուբրինաթթու, լորձ, C վիտամին, պեկտինային նյութեր, 3,5-5 % ճարպ, իսկ տերևներում՝ գլիկոզիդ սապոնարին, որը ճեղքվելով վեր է ածվում գլյուկոզայի և վիտեքսինի։
                </p>
                <h3>Բուժական Նշանակությունը</h3>
                <p>
                  Բուժման նպատակով հիմնականում օգտագործում են օճառախոտի արմատները, որոնք հանում են վաղ գարնանը կամ ուշ աշնանը, լվանում սառը ջրով, հեռացնում մանրաթելիկները և չորացնում բացօթյա, արևի տակ։ Մշակված հումքը պահում են պարկերի մեջ 2 տարի ժամկետով։ Ամիրդովլաթը («օշնան» անվան տակ) օգտագործել է բերանի լորձաթաղանթի խոցային ախտահարումների, տեսողության խանագրումների, մեզի և դաշտանի ետպահումների համար։ Այն մաքրում է ստամոքսը, լավացնում միզարձակումը, առաջացնում վիժում, բացում է դաշտանը, օգնում ջրգողությանը։ Խառնելով մեղրի և ժանգառի հետ, բժշկապետը, դեղաբույսը նշանակել է «նեխած խոցերի» դեպքում։ Իսկ իր մեջբերումով, էհանան բույսի վերգետնյա մասը տրորված վիճակում դրել է քթի մեջ՝ ֆուրունկուլի դեպքում։ Ըստ Ղ․ Ալիշյանի մեջբերման, «դեղբույը քսելով գլխին, առողջացնում է մաշկի խոցը»։ Չինական բժշկության մեջ բույսի սերմերն օգտագործել են որպես ծննդականի կաթն ավելացնող և ցավազրկող միջոց։ Աշխարհի տարբեր ազգերի ժողովրդական բժշկության մեջ դեղաբույսի արմատների, որոշ դեպքերում նաև տերևների թուրմը կամ եփուկը օգտագործում են որպես խուխամուղ, լուծողական, միզամուղ, լեղամուղ, փքահան և «արյունը մաքրող» միջոց։ Օճառախոտը ընդհանրապես կիրառվում է լյարդի, երիկամների և փայծաղի հիվանդությունների, ռևմատիզմի, ջրգողության, պոդագրայի, համառ հազի, հարբուխի, բրոնխիտների, բրոնխէկտազիաների, լարինգիտների, քիթ-ըմպանային ախտահարումների, գեղձախոտի, նողկանքի, կրծքային հեղձուկի նոպաների, մաշկացանով ուղեկցվող նյութափոխանակության խանգարումների և վեներական հիվանդությունների ժամանակ։ Դեղաբույսը արտաքին ձևով, օգտագործվում է էկզեմայի, թեփոտվող որքինի, ֆուրունկուլի, թարախային խոցերի, քոսի, մաշկային համառ ցանավորումների դեպքերում և այլն։ Արմատների և տերևների եփուկը կիրառվում է կոմպրեսների և լոգանքների ձևով։ Սակայն դեղաբույսի երկարատև կիրառումից կամ մեծ դոզայից առաջ է գալիս ստամոքսաաղիքային տրակտի գրգռում, փսխում, լուծ, իսկ արտաքին կիրառման դեպքերում ՝ մաշկի գրգռվածություն։ Ատամնացավի դեպքում բույսի արմատը ծամում են և հպում ցավոտ մասին, եփուկով ողողում են կոկորդը՝ անգինայի և թրջոցալաթ դնում քթի մեջ՝ հարբուխի ժամանակ։ Դեղաբույսի արմատներն ու կոճղարմատը օֆիցինալ են Ֆինլանդիայում, Ֆրանսիայում, Հոլանդիայում, Պորտուգալիայում և Գերմանիայում։ Հոմեոպաթները այն կիրառում են ցրտառական հիվանդությունների ժամանակ։ Դեղաբույսը անասնաբուժության մեջ կիրառում են աղիների հիվանդությունների և ճիճվակրության դեպքերում, ունի արտահայտված մանրէասպան և միջատասպան հատկություններ։ Հայաստանում օճառախոտի եփուկը օգտագործել են սուր և խրոնիկական, ոչ քարային բնույթի խոլեցիստիտների ժամանակ։ Բացահայտվել է դեղաբույսի սպազմալիտիկ, լեղամուղ, ջերմ իջեցնող և ցավը հանգստացնող հատկությունները։
                </p>
                <h3>Կիրառման եղանակները</h3>
                <p>Արմատներից թուրմ պատրաստելու համար 1-2 թեյի գդալ մանրացրած հումքը 8 ժամ թրմում են 1 բաժակ եռման կամ սառը ջրում, ապա ըմպում 1/4  բաժակ՝ օրական 3-4 անգամ, կամ 6-10 գ հումքը 8 ժամ թրմում են 1 բաժակ եռման ջրում, քամում ու ըմպում 1-ական ճաշի գդալ՝ օրական 4-6 անգամ։ Եփուկ պատրաստելու համար 6 գ հումքը 30 րոպե եփում են 200 մլ ջրում, ըստ համի ավելացնում օշարակ, հովացնում և ըմպում 1-ական ճաշի գդալ՝ օրական 3 անգամ։ Կամ 50 գ հումքը 1 լ ջրում եփում են 10-15 րոպե, հովացնում, քամում ու ըմպում օրական 3-4 բաժակ՝ ստամոքսաաղիքային տրակտի, երիկամների, փայծաղի, լյարդի և մաշկային մի շարք բորբոքական բնույթի հիվանդությունների ժամանակ։ Կամ 2 թեյի գդալ հումքը 200 մլ ջրում 15 րոպե եռացնելուց հետո հովացնում, քամում են ու որպես խուխամուղ ըմպում 1-ական ճաշի գդալ, օրական 3-4 անգամ՝ ուտելուց առաջ։ Այս եփուկի ներգործությունն ավելի ուժեղացնելու համար ավելացնում են 5 գ հացի սոդա։ Մ․ Ա․ Նոսալը փայծաղի հիվանդությունների ժամանակ առաջարկել է վերցնել 20-ական գրամ օճառախոտի արմատ և ուռենու կեղև, 15 րոպե եռացնել 1 լ եռման ջրում, ապա ըմպել օրվա մեջ 3 բաժակ։ Փորկապության ժամանակ վերցնել 25-ական գրամ օճառախոտի և խատուտիկի արմատներ և երիցուկի ծաղիկներ։ Այս խառնուրդից 2 ճաշի գդալ 6 ժամ թրմել 0,5 լ ջրում, ապա եռացնել ու օգտագործել միկրոհոգնայի ձևով։ Որպես հակառևմատիկ միջոց, առաջարկվում է վերցնել 25-ական գրամ օճառախոտի և եզնարգելի արմատներ, դառնանուշ մորմի ընձյուղներ և ուռենու կեղև։ Այս խառնուրդից 3 ճաշի գդալ 10 րոպե թրմում են 0,5 լ եռման ջրում, հետո եռացնում ու քամում, ըմպում, ըմպում գոլ վիճակում, 1-ական բաժակ՝ օրվա մեջ 5-6 անգամ։ Օճառախոտը այլ դեղաբույսերի հետ խառնած օգտագործում են էքսուդատիվ դիաթեզների և բազեդովյան հիվանդության ժամանակ։
                  Արմատներից թուրմ պատրաստելու համար 1-2 թեյի գդալ մանրացրած հումքը 8 ժամ թրմում են 1 բաժակ եռման կամ սառը ջրում, ապա ըմպում 1/4  բաժակ՝ օրական 3-4 անգամ, կամ 6-10 գ հումքը 8 ժամ թրմում են 1 բաժակ եռման ջրում, քամում ու ըմպում 1-ական ճաշի գդալ՝ օրական 4-6 անգամ։ Եփուկ պատրաստելու համար 6 գ հումքը 30 րոպե եփում են 200 մլ ջրում, ըստ համի ավելացնում օշարակ, հովացնում և ըմպում 1-ական ճաշի գդալ՝ օրական 3 անգամ։ Կամ 50 գ հումքը 1 լ ջրում եփում են 10-15 րոպե, հովացնում, քամում ու ըմպում օրական 3-4 բաժակ՝ ստամոքսաաղիքային տրակտի, երիկամների, փայծաղի, լյարդի և մաշկային մի շարք բորբոքական բնույթի հիվանդությունների ժամանակ։ Կամ 2 թեյի գդալ հումքը 200 մլ ջրում 15 րոպե եռացնելուց հետո հովացնում, քամում են ու որպես խուխամուղ ըմպում 1-ական ճաշի գդալ, օրական 3-4 անգամ՝ ուտելուց առաջ։ Այս եփուկի ներգործությունն ավելի ուժեղացնելու համար ավելացնում են 5 գ հացի սոդա։ Մ․ Ա․ Նոսալը փայծաղի հիվանդությունների ժամանակ առաջարկել է վերցնել 20-ական գրամ օճառախոտի արմատ և ուռենու կեղև, 15 րոպե եռացնել 1 լ եռման ջրում, ապա ըմպել օրվա մեջ 3 բաժակ։ Փորկապության ժամանակ վերցնել 25-ական գրամ օճառախոտի և խատուտիկի արմատներ և երիցուկի ծաղիկներ։ Այս խառնուրդից 2 ճաշի գդալ 6 ժամ թրմել 0,5 լ ջրում, ապա եռացնել ու օգտագործել միկրոհոգնայի ձևով։ Որպես հակառևմատիկ միջոց, առաջարկվում է վերցնել 25-ական գրամ օճառախոտի և եզնարգելի արմատներ, դառնանուշ մորմի ընձյուղներ և ուռենու կեղև։ Այս խառնուրդից 3 ճաշի գդալ 10 րոպե թրմում են 0,5 լ եռման ջրում, հետո եռացնում ու քամում, ըմպում, ըմպում գոլ վիճակում, 1-ական բաժակ՝ օրվա մեջ 5-6 անգամ։ Օճառախոտը այլ դեղաբույսերի հետ խառնած օգտագործում են էքսուդատիվ դիաթեզների և բազեդովյան հիվանդության ժամանակ։
                </p>
                <h3>Այլ օգտակար հատկանիշներ</h3>
                <p class="no-border">
                  Շնորհիվ մեծ քանակության սապոնինների, օճառախոտի արմատներն ունեն լավ փրփրող հատկություն․ օգտագործվում է հալվայի, կրեմի, զովացուցիչ խմիչքների և գարեջրի արտադրության մեջ։ Բույսն օգտագործվում է նաև կրակմարիչների մեջ, նուրբ հագուստեղենը լվանալու համար և այլն։ Բույսը ուտում են միայն ոչխարները։ Այն դեկորատիվ է, օգտագործվում է ծաղկաթմբերը ձևավորելու համար։
                </p>
            </div>
        </div>
        <div class="sidebar">
            <img src="img/օճառախոտ.jpg" alt="օճառախոտ">
        </div>
    </div>
</div>
<footer>
    <ul>
      <li class="border_none"><a href="/">Գլխավոր էջ</a></li>
      <li><a href="/terminology">Տերմիններ</a></li>
      <li><a href="/literature">Գրականություն</a></li>
      <li><a href="/contact">Հետադարձ Կապ</a></li>
    </ul>
</footer>
</body>
</html>
