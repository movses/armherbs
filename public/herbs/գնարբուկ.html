<!DOCTYPE html>
<html>
<head>
    <meta charset="utf-8"/>
    <meta name="viewport" content="width=device-width, initial-scale=1.0">
    <title>Հայաստանի Դեղաբույսերը</title>
    <link href="herbs/style.css" rel="stylesheet" />
    <link rel="icon" href="img/favicon.ico" type="image/x-icon">
</head>
<body>

<div class="wrapper">
    <div class="main">
        <div class="container">
            <div class="content">
                <h1>Գնարբուկ</h1>
                <h4>Հայկական տարանունները</h4>
                  <p>
                    գարնանածաղիկ, գինարբուկ, սոսուն, լախլախ, թավրնջուկ, կովածաղիկ, կովացնծուկ
                  </p>
                <h3>Դեղաբույսի Նկարագրությունը</h3>
                <p>
                  Գնարբուկազգիների ընտանիքին պատկանող, 15-30 սմ բարձրության պատկանող բազմամյա բույս է։ Տերևները պարզ են,
                  ձվաձև, կնճռոտ։ Ծաղիկները երկսեռ են, պսակը ոսկեդեղին է, հոտավետ։ Պտուղը տուփիկ է։
                  Գնարբուկի բազմաթիվ տեսակներից մեր հանրապետությունում աճում են միայն 13-ը՝ անտառային և վերին անտառային գոտիներում,
                  գլխավորապես անտառի բացատներում, հովիտներում, այգիներում, ճամփեզրերին, թփուտներում և այլուր։
                  Ձմեռում է լավ, պտղակալում՝ ոչ կանոնավոր։ Տարածվում է սերմերով։ Ծաղկում է ապրիլ-հունիս ամիսներին, պտղակալում՝ հունիս-օգոստոսին։
                  Բույսը բավականաչափ լուսասեր է, պահանջկոտ խոնավության և պարարտ հողերի նկատմամբ։ Հնում գնարբուկը համարվել է գարնան
                  դռների ոսկե բանալի, իսկ հույները այն համարել են Oլիմպոսի դեղաբույս և անվանել դոդեկատեոն, որը նշանակում է 12 աստվածների ծաղիկ։
                   ՈՒկրաինայում դեղաբույսը համարվել է կյանքի պաշտպան։
                </p>
                <h3>Քիմիական Բաղադրությունը</h3>
                <p>
                  Ծաղիկները պարունակում են սապոնիներ, ֆենոլային գլիկոզիդներ, սալիցիլաթթվային եթեր, ֆերմենտ պրիմվերազա, ֆլավոններ, C,
                  E վիտամիններ և կարոտին։ Արմատում, բացի վերոհիշյալ բաղադրատարրերից, կան նաև դաբաղանյութեր։ C վիտամինի քանակը առանձին
                  տեսակների մեջ հասնում է մինչև 1000-1713 մգ %-ի, իսկ չոր տերևահումքը՝ մինչև 6 %-ի։ Դեղաբույսը հարուստ է մանգանով:
                </p>
                <h3>Բուժական Նշանակությունը</h3>
                <p>
                  Բուժման նպատակով կիրառվում է ամբողջական բույսը։ Լայն ճանաչում ունեն գնարբուկի գարնանային և խոշորաբաժակ տեսակները։ Ծաղիկները և տերևները հավաքում են ծաղկման սկզբում, իսկ արմատը և կոճղարմատը հանում են գարնանը կամ աշնանը, երբ բույսը սկսում է թառամել։ Հումքը չորացնում են բացօթյա կամ քամհարվող սենյակում։ Նրա պիտանելիությունը 2 տարի է։ Գնարբուկը ժողովրդական բժշկության հին դեղամիջոց է։ Ծաղիկների եփուկը կիրառվել է նյարդերն ամրապնդելու համար, հազի և հևոցի ժամանակ։ Որպես խուխամուղ, այն լայն կիրառում ունի բրոխիտների, թոքաբորբերի, կապույտ հազի, բրոնխիալ ասթմայի, ցրտառական մի շարք հիվանդությունների, գրիպի, ռևմատիկ ցավերի ժամանակ և այլն։ Բուլղարական ժողովրդական բժշկության մեջ ծաղիկներն օգտագործվում են անքնության, գլխացավերի և նևրասթենիայի ժամանակ։ Հոմեոպաթիայում բույսը օգտագործվում է երիկամային հիվանդությունների և նևրալգիաների  ժամանակ։ Բույսը օֆիցինալ է Ռումինիայում  և Գերմանիայում։ Գիտականորեն պարզված է, որ գնարբուկի դեղամիջոցները խուխամուղ հատկությամբ գերազանցում են սենեգային և փսխարմատին։ Ահա թե ինչու որոշ երկրներում այդ խուխամուղ դեղամիջոցները լիովին փոխարինված են գնարբուկով։ Բույսը նաև միզամուղ, քրտնամուղ, հանգստացնող, սպազմալիտիկ, լուծողական և վիտամինակիր է։ Վերջին հատկանիշով գնարբուկը լայն կիրառում ունի C և A հիպոկամ ավիտամինոզների ժամանակ։ Ծաղկեպսակները ընդունում են որպես թեյ՝ միգրենի, գլխապտույտների, անդամալուծության, անքնության, ֆիզիկական գերլարվածության հողի վրա առաջ եկած ասթենիայի ժամանակ և այլն։ Բույսի արմատի և կոճղարմատի ջրիկ մզվածքը մտնում է բրոնխիալ ասթմայի և բրոնխիտների բուժման նպատակով լայն ճանաչում գտած չեխոսլովակյան սոլութան պատրաստուկի բաղադրության մեջ։ Ծաղիկներից պատրաստված եփուկը ցրտառական հիվանդությունների ժամանակ նշանակվում է ոչ միայն ըմպելու, այլև քթանցքները ողողելու համար։ Այս եփուկը օգտակար է խրոնիկական փորկապության ժամանակ, համապատասխան դոզայով օգտագործելիս երեխաների մոտ առաջացնում է քուն։ Պարզված է, որ գնարբուկի պատրաստուկներն ուժեղացնում են ստամոքսի հյութազատությունը, միաժամանակ բարձրացնում ընդհանուր նյութափոխանակությունը։ Ամբողջ բույսը օժտված է մանրէասպան հատկությամբ։
                </p>
                <h3>Կիրառման եղանակները</h3>
                <p>
                  Արմատից և կոճղարմատից ջրաթուրմ պատրաստելու համար 1 գդալ հումքը 0,5 ժամ թրմում են 1 բաժակ եռման ջրում և ըմպում 1-ական ճաշի գդալ՝ օրական 3-4 անգամ։ Չոր ծաղիկներից ջրաթուրմ պատրաստելու համար 10գ հումքը 1 բաժակ եռման ջրում թրմում են 15 րոպե, ապա ընդունում օրվա մեջ 3 անգամ։Արմատից եփուկ պատրաստելու համար 20գ հումքը 20 րոպե եռացնում են 400մլ ջրում, ապա ըմպում 1/2  բաժակ՝ օրական 2-3 անգամ, կամ 30-40գ արմատը 20 րոպե եռացնում են 1լ ջրում, ապա ըմպում վերոհիշյալ եղանակով, կամ 5գ մանրացրած չոր արմատը 1 բաժակ ջրում եռացնում 15 րոպե, ապա ըստ ճաշակի ավելացնում շաքար կամ մեղր և ընդունում 1-ական ճաշի գդալ՝ օրական 1-5 անգամ։Ծաղիկներից եփուկ պատրաստելու համար 20գ հումքը 1լ ջրում եռացնում են 20 րոպե, ապա ըմպում 1-ական ճաշի գդալ՝ օրական 3 անգամ։Տերևներից եփուկ պատրաստելու համար 15գ հումքը 20 րոպե եռացնում են 200մլ ջրում և ըմպում վերոհիշյալ ձևով, կամ 5գ տերևափոշին կես բաժակ ջրում փակ ամանի մեջ եփում են 20 րոպե, ապա ըմպում օրվա մեջ 2 նվագով։ Արմատից և կոճղարմատից կարելի է պատրաստել նաև ոգեթուրմ՝ 1։4 հարաբերությամբ, 70 աստիճանի սպիրտով, այն ընդունելով ջրով՝ 30-ական կաթիլ, օրական 2-3  հավասարաչափ գնարբուկ, եզան լեզու, մեղրածուծ և բերենիկե։Այս խառնուրդից 1 ճաշի գդալ 10 րոպե եռացնում են 1 բաժակ ջրում, հովացնում, քամում ու ըմպում օրվա ընթացքում 3 անգամ։
                </p>
                <h3>Այլ օգտակար հատկանիշներ</h3>
                <p class="no-border">
                  Բույսի տերևներից պատրաստում են սալաթ, որն ունի դուրեկան համ ու հոտ, օգտակար է հատկապես C հիպովիտամինոզի ժամանակ։Արմատը օգտագործվում է որպես համեմունք, իսկ տերևները կարող են ծառայել նաև թեյի փոխարինիչ։Գնարբուկը նեկտարատու է, միաժամանակ՝ կերախոտ։Բույսի վերգետնյա մասն ունի գործվածքները գորշ ձիթապտղագույն ներկելու հատկություն։
                </p>
            </div>
        </div>
        <div class="sidebar">
            <img src="img/գնարբուկ.png" alt="գնարբուկ">
        </div>
    </div>
</div>
<footer>
    <ul>
      <li class="border_none"><a href="/">HOME</a></li>
      <li><a href="/terminology">ՏԵՐՄԻՆՆԵՐ</a></li>
      <li><a href="/literature">Գրականություն</a></li>
      <li><a href="/contact">Հետադարձ Կապ</a></li>
    </ul>
</footer>
</body>
</html>
