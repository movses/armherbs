<!DOCTYPE html>
<html>
<head>
    <meta charset="utf-8"/>
    <meta name="viewport" content="width=device-width, initial-scale=1.0">
    <title>Սպանդ սովորական։ Հայկական տարանունները՝ խուճիկ, հարմալ, յուղերլիկ, շամփին, սանամ, վայրի փեգենա</title>
    <link href="herbs/style.css" rel="stylesheet" />
    <link rel="icon" href="img/favicon.ico" type="image/x-icon">


    <meta itemprop="name" content="Սպանդ դեղաբույսի բուժական նշանակությունը">
    <meta property = "og:title" content = "Սպանդ դեղաբույսի բուժական նշանակությունը" />

    <meta name = "description" content ="Պարսկական բժշկության մեջ դեղաբույսը համարվել է որպես միզամուղ, քրտնամուղ և ճիճվամուղ միջոց։ Աֆղանստանում բուսյի ծխով ծխահարում են անդամալույծերին, իսկ տերևներից ուռուցքների վրա դնում են ջերմախյուս։" >
    <meta itemprop="description" content="Պարսկական բժշկության մեջ դեղաբույսը համարվել է որպես միզամուղ, քրտնամուղ և ճիճվամուղ միջոց։ Աֆղանստանում բուսյի ծխով ծխահարում են անդամալույծերին, իսկ տերևներից ուռուցքների վրա դնում են ջերմախյուս։">
    <meta property = "og:description" content = "Պարսկական բժշկության մեջ դեղաբույսը համարվել է որպես միզամուղ, քրտնամուղ և ճիճվամուղ միջոց։ Աֆղանստանում բուսյի ծխով ծխահարում են անդամալույծերին, իսկ տերևներից ուռուցքների վրա դնում են ջերմախյուս։" />

    <meta property = "og:url" content = "https://www.armherbs.com/peganum"/>
    <script async src="https://pagead2.googlesyndication.com/pagead/js/adsbygoogle.js?client=ca-pub-8864088076123235"
    crossorigin="anonymous"></script>
</head>
<body>

<div class="wrapper">
    <div class="main">
        <div class="container">
            <div class="content">
                <h1>Սպանդ սովորական</h1>
                <h4>Հայկական տարանունները</h4>
                  <p>
                    խուճիկ, հարմալ, յուղերլիկ, շամփին, սանամ, վայրի փեգենա
                  </p>
                <h3>Դեղաբույսի Նկարագրությունը</h3>
                <p>
                  Զուգատերևազգիների ընտանիքին պատկանող, 30-70 սմ բարձրության, հիմքից ճյուղավորված, լերկ ցողուններով բազմամյա խոտաբույս է։ Տերևները նշտարաձև են, ծաղիկները՝ 1-3-ական, բազմաթիվ՝ ճյուղերի ծայրերին։ Պսակը սպիտակ է կամ բաց դեղնավուն, պտուղը գնդաձև, եռափեղկ տուփիկ է, սև-դարչնագույն կամ գորշ-մոխրավուն։ Արմատն ունի մուգ դարչնագույն կեղև, փայտացող է և թափանցում է հողի մեջ մինչև 3-5 մ։ Ամբողջ բույսն ունի սուր, տհաճ հոտ և դառը համ։ Ծաղկում է մայիս-օգոստոս, իսկ սերմերը հասունանում են հուլիս-օգոստոս ամիսներին։ Մեր հանրապետությունում աճում է միայն մեկ տեսակ, որի պաշարները չափազանց մեծ են։ Սպանդը քսերոֆիլ մոլախոտ է, աճում է արոտավայրերում, լեռնալանջերին, ավազային և մանր խճային հողերում, հաճախ տալով ընդարձակ բուսուտներ։ Մեծ պաշարներով հանդիպում են Արարատյան դաշտավայրում, գյումրիի, Իջևանի, Աբովյանի և այլ շրջաններում։ Բույսը լավ է տանում երաշտը և ցուրտը, պտղակալում է կանոնավոր, բազմանում՝ սերմերով։
                </p>
                <h3>Քիմիական Բաղադրությունը</h3>
                <p>
                  Ամբողջ բույսը, հատկապես սերմերը, պարունակում են կարբոլինային և խինազոլինային խմբի ալկալոիդներ։ Գերակշռող մասը կազմում են գարմալին, գարմին և պեգանին ալկալոիդները։ Բույսի մեջ հայտնաբերված է նաև կարոտին, տոկոֆերոլ, իսկ սերմերում՝ նաև ներկանյութ և 14-16 % ճարպայուղ։
                </p>
                <h3>Բուժական Նշանակությունը</h3>
                <p>
                  Բուժման նպատակով օգտագործում են բույսի պտուղները և նրա վերգետնյա մասն ամբողջովին։ Մթերում են ապրիլ ամսին՝ կոկոնակալման ընթացքում, չորացնում ստվերում, քամահարվող տեղում իսկ սերմերը հավաքում են լրիվ հասունանալուց հետո։ Սպանդը բժշկության մեջ ունի կիրառման հին պատմություն։ Հնդկաստանում շատ հնուց հայտնի են եղել դեղաբույսի ճիճվամուղ և միջատասպան հատկությունները։ Այն կիրառվել է միաժամանակ որպես օրգանիզմի ուժերը խթանող և վիժում առաջ բերող միջոց։ Պարսկական բժշկության մեջ դեղաբույսը համարվել է որպես միզամուղ, քրտնամուղ և ճիճվամուղ միջոց։ Աֆղանստանում բուսյի ծխով ծխահարում են անդամալույծերին, իսկ տերևներից ուռուցքների վրա դնում են ջերմախյուս։ Սերմերի եփուկով բուժում են ասթման, ըմպում որպես միզամուղ և քրտնամուղ։ Ավիցեննան այլ դեղաբույսերի հետ խառնված պատրաստել է քսուք և օգտագործել գլխացավերի ժամանակ։ Դիմաներվի պարեզի դեպքում ախտահարված հատվածը գոլորշահարել է սերմերի եփուկով, քացախի հետ խառնած դրել է ցավող ատամի վրա, իսկ ամբողջ բույսից պատրաստված խյուսը օգտագործել է լնդերի բորբոքման, իսկ եփուկը ողողման ձևով՝ անգինայի ժամանակ։ Մ․ Հերացին դեղաբույսի սերմերն օգտագործել է ջերմերի ժամանակ, իսկ Ամիրդովլաթը դեղաբույսի սերմերը գինու հետ խառնված օգտագործել է ընկնավորության և ռադիկուլիտի ժամանակ։ Նա նշում է, որ բույսը հարբեցնող է, մեղրով շաղախված՝ արտաքին կիրառման ձևով ուժեղացնում է տեսողությունը, իսկ ներքին ընդունման ձևով՝ միզամուղ է և փքահան, օգտակար՝ հազին, կոկորդի հիվանդություններին և «վախին»։ Դեղաբույսը բժշկապետը համարում է հակաբեղմնավորիչ, դաշտանամուղ և վիժեցնող։ Այն ընդունակ է բացելու օրգանների խցանումը, չորացնում և լավացնում է խոցը, «զորություն տալիս ուղեղին, կաշի բուսցնում», իսկ օծելուց՝ օգնում է ոսկրացավին, քոսին և թարախաբշտիկներին։ Հայկական ժողովրդական բժշկության մեջ նշվում է սերմերի օգտակարության մասին՝ թթվահամ բղկոցների դեպքում։ Գինու և այլ դեղաբույսերի հետ խառնած սերմերն օգտգաործում են անախորժ զգացողությունների ժամանակ։ Ա․ Ալտիմիշևի մեջբերումներով, սպանդը Միջին Ասիայում լայն կիրառում ունի։ Դեղաբույսի ջրաթուրմը ճանաչված է որպես հանգստացնող, ցավազրկող, հակաբորբոքիչ, ախտահանիչ, քրտնամուղ և միզամուղ միջոց։ Հեղինակը գտում է, որ դեղաբույսի հիմնական ներգործող տարրը գարմին ալկալոիդն է, որը դրդելով կենտրոնական նյարդային համակարգը, հատկապես կեղևի շարժիչ կենտրոնները, լավացնում է շնչառությունը, ծայրամասային արյան շրջանառությունը, իջեցնում արյան ճնշումը, թուլացնում ներքին օրգանների մկանային լարվածությունը։ Դեղաբույսի թուրմն ու եփուկը լայն ճանաչում ունեն ցրտառական հիվանդությունների, մալարիայի, նևրասթենիայի, նյարդային և էպիլեպտիկ բնույթի նոպաների բուժման ընթացքում։ Եփուկը, ողողման ձևով, օգտագործում են բերանի խոռոչի բորբոքումների, իսկ լոգանքի ձևով՝ ռևմատիզմի և մաշկային մի շարք հիվանդությունների ժամանակ։ Այլ ժողովուրդների մոտ դեղաբույսը օգտագործում են տարբեր ծագման ջերմերի, սիֆիլիսի, քոսի, կատարակտի սկսվող ձևերի ժամանակ և այլն։ Սերմերից ստացվող որոշ ալկալոիդներ օֆիցինալ են մեզ մոտ։ Պեգանինը՝ ամպուլներով և հաբերի ձևով, որպես հակախոլինեսթերազային միջոց, կիրառվում է միոպաթիայի, միասթենիայի, փորկապության և տարբեր ծագման աղիքային ատոնիաների ժամանակ։ Դեղաբույսի սերմերն օժտված են ստամոքասի սեկրետոր, թթվագոյացման և պեպսինազատման ֆունկցիաները որոշակի արգելակող հատկությամբ։ Հիմնավորված է, որ դեղաբույսը նախակենդանիների վրա ունի կործանարար ազդեցություն․ այսպես, պտուղների թուրմից նրանք ոչնչանում են 15, իսկ տերևների թուրմից՝ 8 րոպեի ընթացքում։ Անասնաբուժության մեջ դեղաբույսի պատրաստուկները օգտագործվում են քոսի տիզի դեմ։
                </p>
                <h3>Կիրառման եղանակները</h3>
                <p>
                  Բույսի վերգետնյա մասից թուրմ պատրաստելու համար 1 ճաշի գդալ հումքը 20 րոպե թրմում են 1 բաժակ եռման ջրում, ապա ըմպում 1-ական ճաշի գդալ՝ օրական 3 անգամ։ Սերմերից թուրմ պատրաստելու համար 1 թեյի գդալ աղացած հումքը 1 ժամ թրմում են 300 մլ եռման ջրում, ապա ըմպում 1-ական ճաշի գդալ՝ օրական 3 անգամ։ Բույսի վերգետնյա մասից եփուկ պատրաստելու համար 1 ճաշի գդալ հումքը 1բաժակ եռման ջրում եփում են 5 րոպե, հովացնում, քամում և ըմպում վերոհիշյալ ձևով։ Սերմերից եփուկ պատրաստելու համար 1 թեյի գդալ աղացած հումքը 20 րոպե եռացնում են 1 բաժակ ջրում, թրմում 2 ժամ և ըմպում վերոհիշյալ եղանակով։
                </p>
                <h3>Այլ օգտակար հատկանիշներ</h3>
                <p class="no-border">
                  Դեղաբույսը թունավոր է, այնպես որ կիրառման դեպքում անհրաժեշտ է զգույշ լինել։ Անասունները բացի ուղտից, այն չեն ուտում։ Աղացած սերմերը փոքր դոզաներով որոշ տեղերում օգտագործում են որպես համեմունք։ Սերմերից ստացվող ներկը բրդե, մետաքսե և բամբակե գործվածքները ներկում է դարչնագույն, դեղին կամ կարմիր։ Սերմերից ստացվող ճարպայուղն օգտագործվում է օճառի և լաքերի արտադրության մեջ։ Որպես հզոր միջատասպան միջոց, սպանդը օգտագործվում է գյուղատնտեսության մեջ վնասատուների դեմ պայքարելու համար։
                </p>
            </div>
        </div>
        <div class="sidebar">
            <img src="img/սպանդ.png" alt="սպանդ">
        </div>
    </div>
</div>
<footer>
    <ul>
      <li class="border_none"><a href="/">Գլխավոր էջ</a></li>
      <li><a href="/terminology">Տերմիններ</a></li>
      <li><a href="/literature">Գրականություն</a></li>
      <li><a href="/contact">Հետադարձ Կապ</a></li>
    </ul>
    <span id="copyright">&copy;  Նյութը օգտագործելիս կայքին հղվելը պարտադիր է</span>
</footer>
</body>
</html>
