<!DOCTYPE html>
<html>
<head>
    <meta charset="utf-8"/>
    <meta name="viewport" content="width=device-width, initial-scale=1.0">
    <title>Անթառամ կղմինդրաբաժակ։ Հայկական տարանուններ՝  անմեռ ծաղիկ, արևոսիկ, հարության ծաղիկ</title>
    <link href="herbs/style.css" rel="stylesheet" />
    <link rel="icon" href="img/favicon.ico" type="image/x-icon">


    <meta itemprop="name" content="Անթառամով թեյ օգտագործելիս դեղնուկը վերանում է մի քանի օրում, ընկնում են ասկարիդները, որոնք ներկված են լինում ծաղկի դեղին գույնով">
    <meta property = "og:title" content = "Անթառամով թեյ օգտագործելիս դեղնուկը վերանում է մի քանի օրում, ընկնում են ասկարիդները, որոնք ներկված են լինում ծաղկի դեղին գույնով" />


    <meta name = "description" content ="Անթառամ դեղաբույսը արյան մեջ նվազեցնում է բիլիրուբինի և խոլեստերինի քանակը։ Արդի բժշկության մեջ դեղաբույսի ծաղկազամբյուղներն օգտագործում են խոլեցիստիտների, հեպատիտների և խոլանգիտների ժամանակ որպես լեղամուղ և հակաբորբոքիչ միջոց" >
    <meta itemprop="description" content="Անթառամ դեղաբույսը արյան մեջ նվազեցնում է բիլիրուբինի և խոլեստերինի քանակը։ Արդի բժշկության մեջ դեղաբույսի ծաղկազամբյուղներն օգտագործում են խոլեցիստիտների, հեպատիտների և խոլանգիտների ժամանակ որպես լեղամուղ և հակաբորբոքիչ միջոց">
    <meta property = "og:description" content = "Անթառամ դեղաբույսը արյան մեջ նվազեցնում է բիլիրուբինի և խոլեստերինի քանակը։ Արդի բժշկության մեջ դեղաբույսի ծաղկազամբյուղներն օգտագործում են խոլեցիստիտների, հեպատիտների և խոլանգիտների ժամանակ որպես լեղամուղ և հակաբորբոքիչ միջոց" />

<meta property = "og:url" content = "https://armherbs.com/helichrysium"/>
</head>
<body>

<div class="wrapper">
    <div class="main">
        <div class="container">
            <div class="content">
                <h1>Անթառամ կղմինդրաբաժակ</h1>
                <h4> Հայկական տարանուններ</h4>
                <p>
                  անմեռ ծաղիկ, արևոսիկ, հարության ծաղիկ
                </p>
                <h3>Դեղաբույսի Նկարագրությունը</h3>
                <p>
                  Աստղածաղկազգիների կամ բարդածաղկավորների ընտանիքին պատկանող բազմամյա խոտաբույս է, 15-40սմ բարձրության, սպիտակ, թաղիքանման ցողունով, նշտարաձև տերևներով։ Ծաղկում է ամռան ամիսներին, բազմանում սերմերով և վեգետատիվ եղանակով։ Համարվում է եղանակի կենդանի բարոմետր․ շոգ ժամանակ տերևները կուչ են գալիս, իսկ անձրևից առաջ՝ բացվում։ Հեշտ տանում է բնակլիմայական աննպաստ պայմանները։ Բնորոշ է հաճելի հոտով ու համով, ինչպես նաև գեղեցիկ տեսքով։
                </p>
                <h3>Քիմիական Բաղադրությունը</h3>
                <p>
                  Ծաղկազամբյուղները պարունակում են ֆլավոնոիդներ, եթերայուղ, սկոպոլետին, B-սիտոստերին, ստերոլին, խեժ, օրգանական թթուներ, սպիրտ, կարոտինոիդներ, C, K վիտամիններ, լորձ, դառը նյութեր, դաբաղանյութեր, ֆենոլատիպ ներկանյութ, ճարպանյութ, կալիումի քլորիդ և սուլֆատ, կալցիում, մագնեզիում, երկաթ և այլն։
                </p>
                <h3>Բուժական Նշանակությունը</h3>
                <p>
                  Բուժման նպատակով օգտագործում են բույսի միայն ծաղկաբույլերը՝ 1-2սմ ցողունային մասով, որոնք կտրում են դանակով, մկրատով կամ սեկատորով։ Խստիվ արգելվում է բույսը ցողունով կտրել կամ արմատով հանել, քանի որ դրանք կհանգեցնեն անթառամի, առանց այդ էլ ոչ այնքան հարուստ բուսատուների ոչնչացմանը։ Հավաքված հումքը չորացնում են ցանցի մեջ, միջանցուկ քամու տակ, ստվերում, այնուհետև պահում թղթով ներպատված փայտյա արկղներում, 3 տարի ժամկետով։ Մեր հանրապետությունում կան անթառամի 10-12 տեսակներ, որոնց մի մասը ունի դեղագիտական որոշակի նշանակություն և չի զիջում դեղաբույսի դեղարանային տեսակին։ Բուժական մեծ նշանակություն ունի հատկապես մեր հանրապետությունում տարածված կղմինդրաբաժակ անթառամը։ Տարբեր ազգությունների ժողովուրդները այն օգտագործել են լեղուղիների, ստամոքսաղիքային տրակտի և միզուղիների հիվանդությունների ժամանակ։ Ամիրդովլաթը, բացի վերոհիշյալ նպատակներից, անթատամը կիրառել է նաև որպես որդամուղ միջոց, ինչպես նաև դաշտանի խանգարումների ժամանակ։ Ըստ հայր և որդի Նոսալների, անթառամը թեյի ձևով օգտագործելիս, դեղնուկը վերանում է մի քանի օրում, ընկնում են ասկարիդները, որոնք ներկված են լինում ծաղկի դեղին գույնով։ Բացի այդ բույսը ունի լեղուղիները և միզուղիները ախտահանող հատկություն, դադարեցնում է արյունահոսությունը, լավ արդյունք տալիս լյարդի ցիռոզների, խիթերի ժամանակ, բարձրացնում ստամոքսահյութի թթվությունը, վերացնում կանանց սպիտակաթորանքը։ Բուլղարական ժողովրդական բժշկության մեջ ծաղկի թուրմն օգտագործում են միզուղիների բորբոքումների, իսկ Գերմանիայում՝ստամոքսի հիվանդությունների բուժման նպատակով՝ հիմնականում ախոժակը կանոնավորելու նպատակով։ Ն․Գ․Կովալևայի տվյալներով, անթառամի պատրաստուկները լավ արդյունք են տալիս նաև հիպերտոնիկ հիվանդության և աթերոսկլերոզի ժամանակ, ունեն ընդհանուր վիճակը հանգստացնող հատկություն։ Առաջին անգամ Ի․Պ․ Պավլովի լաբորատորիայում գիտականորեն հիմնավորվել է դեղաբույսի լեղամուղ, ստամոքսի և ենթաստամոքսային գեղձի հյութազատություններն ակտիվացնող հատկությունները։ Դեղաբույսը արյան մեջ նվազեցնում է բիլիրուբինի և խոլեստերինի քանակը։ Արդի բժշկության մեջ դեղաբույսի ծաղկազամբյուղներն օգտագործում են խոլեցիստիտների, հեպատիտների և խոլանգիտների ժամանակ որպես լեղամուղ և հակաբորբոքիչ միջոց։ Ընդ որում, նկատվում է բուժվող հիվանդների լյարդի շրջանի ցավերի մեղմացում կամ դադարում, նողկանքի, փսխման և աղեփկանքի վերացում, սկլերաների և փափուկ քիմքի վրայից աստիճանաբար հեռանում է ենթադեղնուկային վիճակը, չափերով փոքրանում է մինչև այդ մեծացած լյարդը։ Անթառամը քիչ տոքսիկ է, սակայն տևական ընդունման դեպքում առաջ է բերում լյարդի կանգային վիճակ։ 2-3 շաբաթ տևող կուրսային բուժումը բարենպաստ է ազդում հիվանդների ինքնազգացողության վրա։
                </p>
                <h3>Կիրառման եղանակները</h3>
                <p>
                  Թուրմ պատրաստելու համար 3-5գ մանրացրած հումքը 8 ժամ թրմում են 500մլ սառը ջրում, ապա 1 օրում խմում 3-4 անգամ, կամ վերցնում են 3 թեյի գդալ մանրացրած ծաղիկ, ավելացնում 2 բաժակ սառը ջուր, թրմում 8 ժամ և խմում ամբողջ օրվա ընթացքում։ Կարելի է վերցնել նաև 10գ ծաղկափոշի՝ 200գ սառը ջրին, թրմել նույն ձևով և ընդունել 1-ական ճաշի գդալ՝ օրական 3-4 անգամ։ Եփուկ պատրաստելու համար վերցնում են 16գ ծաղիկ՝ 300մլ ջրում եռացնում կես ժամ, հովացնում և խմում կես կամ քառորդ բաժակ՝ օրական 3 անգամ, կամ ընդունում 1-ական ճաշի գդալ՝ օրական 3 անգամ, ուտելուց 10-15 րոպե առաջ, կամ 10գ ծաղկի վրա լցնում են 200գ ջուր, կես ժամ պահում ջրային բաղնիքում, որից հետո ավելացնում ևս 200մլ ջուր և ընդունում 1-ական ճաշի գդալ՝ օրական 3-4 անգամ, ուտելուց առաջ։ Ջրիկ մզվածքը ընդունում են 30-40-ական կաթիլ՝ օրական 3 անգամ, չոր մզվածքը, ինչպես նաև մանրացրած ծաղիկների փոշին՝ 1-ական գրամ կամ պտղուց՝ օրական 3 անգամ։ Համար 2 լեղամուղ թեյի մեջ մտնում են 3 մաս անթառամ, 2 մաս հազարատերևուկ։ Այս խառնուրդից 1 ճաշի գդալ 1 ժամ թրմում են 1 բաժակ եռման ջրում և խմում միանվագ, երեկոյան՝ լեղաքարային հիվանդությունների ժամանակ։ Ստամոքսային համար 3 թեյի մեջ մտնում են 1-ական մաս անթառամ, մատնունի, քեմոնի սերմ, 2 մաս հապալաս, 3 մաս եղեսպակ։ Այս խառնուրդից 2 ճաշի գդալ 30 րոպե թրմում են 1 բաժակ եռման ջրում, ապա ըմպում օրական 3-4  անգամ։ Որպես լեղամուղ միջոց հավասարաչափ վերցնում են եղերդակի և խատուտիկի արմատներ, անթառամ։ Այս խառնուրդից 1 ճաշի գդալ 5 րոպե եփում են 1 բաժակ ջրում, հովացնում ու օրական ըմպում 3 անգամ։
                </p>
                <h3>Այլ օգտակար հատկանիշներ</h3>
                <p class="no-border">
                  Այս դեղաբույսից ստացված արենարին հակաբիոտիկը ունի ֆիտոպաթոգեն բակտերիաների աճը ճնշող հատկություն, կիրառվում է գյուղատնտեսության մեջ լոլիկի քաղցկեղի և բակլազգիների բակտերիոզի դեպքում։ Ամբողջ բույսը օժտված է նաև միջատասպան հատկությամբ։ Կիրառվում է հագուստեղենը ցեցից պաշտպանելու համար։ Անթառամը գործվածքը ներկում է դեղին գույնի։
                </p>
            </div>
        </div>
        <div class="sidebar">
            <img src="img/անթառամ.jpeg" alt="անթառամ">
        </div>
    </div>
</div>
<footer>
    <ul>
      <li class="border_none"><a href="/">Գլխավոր էջ</a></li>
      <li><a href="/terminology">Տերմիններ</a></li>
      <li><a href="/literature">Գրականություն</a></li>
      <li><a href="/contact">Հետադարձ Կապ</a></li>
    </ul>
</footer>
</body>
</html>
