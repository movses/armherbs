<!DOCTYPE html>
<html>
<head>
    <meta charset="utf-8"/>
    <meta name="viewport" content="width=device-width, initial-scale=1.0">
    <title>Օշինդր դառը։ Հայկական տարանունները՝ ափսինդ, բարձմանեակ, բարձնակ, բարձվենյակ, բացմենակ, նգածաղի</title>
    <link href="herbs/style.css" rel="stylesheet" />
    <link rel="icon" href="img/favicon.ico" type="image/x-icon">

    <meta itemprop="name" content="Ժողովուրդը օշինդրի թուրմը օգտագործում է խոցային կոլիտների, լուծերի, թութքի, մալարիայի, բերանի վատ հոտի, ատոնիկ փորկապության, աղեփկանքի, ճարպակալման, ընկնավորության, գարշահոտ հարբուխի ժամանակ">
    <meta property = "og:title" content = "Ժողովուրդը օշինդրի թուրմը օգտագործում է խոցային կոլիտների, լուծերի, թութքի, մալարիայի, բերանի վատ հոտի, ատոնիկ փորկապության, աղեփկանքի, ճարպակալման, ընկնավորության, գարշահոտ հարբուխի ժամանակ" />

    <meta name = "description" content ="Օշինդրն անվանում են «առողջության խոտ» օգտագործում են որպես ճիճվամուղ, հակասպաստիկ և խուխամուղ միջոց, ինչպես նաև անեմիաների և նևրասթենիայի ժամանակ։ Ճիճվակրության դեպքում դեղաբույսն ընդունում են ինչպես ըմպելու, այնպես էլ հոգնայի ձևով՝ խառնելով սխտորահյութի հետ" >
    <meta itemprop="description" content="Օշինդրն անվանում են «առողջության խոտ» օգտագործում են որպես ճիճվամուղ, հակասպաստիկ և խուխամուղ միջոց, ինչպես նաև անեմիաների և նևրասթենիայի ժամանակ։ Ճիճվակրության դեպքում դեղաբույսն ընդունում են ինչպես ըմպելու, այնպես էլ հոգնայի ձևով՝ խառնելով սխտորահյութի հետ">
    <meta property = "og:description" content = "Օշինդրն անվանում են «առողջության խոտ» օգտագործում են որպես ճիճվամուղ, հակասպաստիկ և խուխամուղ միջոց, ինչպես նաև անեմիաների և նևրասթենիայի ժամանակ։ Ճիճվակրության դեպքում դեղաբույսն ընդունում են ինչպես ըմպելու, այնպես էլ հոգնայի ձևով՝ խառնելով սխտորահյութի հետ" />

  <meta property = "og:url" content = "https://armherbs.com/artemisia"/>

  <script async src="https://pagead2.googlesyndication.com/pagead/js/adsbygoogle.js?client=ca-pub-8864088076123235"
     crossorigin="anonymous"></script>
</head>
<body>

<div class="wrapper">
    <div class="main">
        <div class="container">
            <div class="content">
                <h1>Օշինդր դառը</h1>
                <h4>Հայկական տարանունները</h4>
                  <p>
                    ափսինդ, բարձմանեակ, բարձնակ, բարձվենյակ, բացմենակ, նգածաղի
                  </p>
                <h3>Դեղաբույսի Նկարագրությունը</h3>
                <p>
                  Աստղածաղկավորների կամ բարդածաղկավորների ընտանիքին պատկանող, 50-120 սմ բարձրության, ճյուղավոր ցողուններով, ծլարմատավոր, բազմամյա խոտաբույս է։ Ունի արմատամերձ եռակի և ցողունային կրկնակի ճեղքվածք, հերթադիր, կոթունավոր, երկարավուն տերևներ։ Ցողունները և տերևները գորշ արծաթավուն են և ծածկված են մանր մազմզուկներով։ Ծաղկաբույլերը գնդաձև զամբյուղներ են, բաղկացած խողովակաձև, մանր, առանց բաժակների, շուրջ 85 դեղին ծաղիկներից, սերմիկները հակաձվաձև են, մանր, 1 կգ-ի մեջ՝ մոտ 10 մլն։ Բույսը ծաղկում է հուլիս-օգոստոս, պտուղները հասունանում՝ օգոստոս-սեպտեմպեր ամիսներին։ Բազմանում է սերմերով և արմատամերձ բողբոջներով։ Ամբողջ բույսն ունի սուր եթերայուղային հոտ և չափազանց դառը համ՝ շնորհիվ աբսինթին և անաբսինթին գլիկոզիդների․ բույսի դառնությունը զգացվում է անգամ 1/10000-ի նոսրացումից․ օշինդրը համարվում է երկրագնդի ֆլորայի ամենադառը բույսերից մեկը։ Դեղաբույսը ցրտադիմացկուն  է, չորակայուն, լուսասեր, պտղակալում է կանոնավոր։ Գրականության մեջ նկարագրված 200 տեսակից կովկասում աճում է 28-ը, իսկ Հայաստանում՝ 15-ը, որոնցից միայն մի քանիսն ունեն բուժական նշանակություն։ Մեր հանրապետությունում որպես մոլախոտ օշինդրը հանդիպում է բուլոր գոտիներում։ Խառը բուսուտների ձևով աճում է շենքերի մոտ, ճամփեզրին, աղբուտներում, ցանքերում, ձորալանջերին, թփուտներում, այգիներում, հաճախ բարձրանալով ծովի մակարդակից 1400-2500 մ բարձրության վրա։ Ցեղի « Արտեմիզիա» անվանումը հունարեն «արտեմես» բառից է, որը նշանակում է «առողջ»։ «Աբսինիթիում» հունարեն նշանակում է «տհաճ», ելնելով բույսի դառը համից։
                </p>
                <h3>Քիմիական Բաղադրությունը</h3>
                <p>
                  Բույսի մեջ հայտնաբերվել են 0,5-2 % կապտականաչավուն եթերայուղ, դաբաղանյութեր, ֆլավոնոիդ արտեմետին, կվեբրախիտ, լիգնաններ, ֆիտոնցիդներ, սաթաթթու, խնձորաթթու, քացախաթթու, պալմիտինաթթու, իզովալերիանաթթու, կալիումական աղեր, սպիտներ, օսլա, խեժ, խամազուլեն, վիտամիններից՝ K, B6, C, կարոտին, արմատներում՝ ինուլին։ Եթերայուղը միատարր չէ, այն իր հերթին պարունակում է տույիլ սպիրտ, ածխաջրածիններից՝ տույոն, պինեն, կադինեն, ֆելանդրեն, բիզաբոլեն և այլն, սեսկվիտերպենային լակտոններ, այդ թվում նաև մոնոցիկլիկ կետոլակտոններ և ազուլինոգեն, սեսկվիտերպենային գվայյանոլիդներ։
                </p>
                <h3>Բուժական Նշանակությունը</h3>
                <p>
                  Բուժման նպատակով օգտագործվում է բույսի տերևները և ծաղկակիր գլխամասերը։ Տերևները մթերում են մինչև բույսի ծաղկելը, իսկ ծաղկաբույլերը՝ մինչև ծաղիկների բացվելը։ Հումքը չորացնում են թիթեղյա ծածկով տանիքում, փռված կամ կախված վիճակում։ Չոր հումքը պահում են պարկերի մեջ, 3 տարի ժամկետով։ Այն կազմում է նախնականի 24- 25 % -ը։ Դեղաբույսն ունի բուժական կիրառման վաղնջական պատմություն։ Դեռևս Պլինիոսը այն օգտագործել է խպիպի դեպքում և նշել է, որ եթե ոտքերին կապեն օշինդրը, ապա վերանում է հոգնածությունը։ Լոնիցերուսը առաջարկել է ուտելիքին ավելացնել օշինդր, որպեսզի ուժեղանա ստամոքսը, լավանա մարսողությունը և թույներն ու լեղին դուրս գան օրգանիզմից։ Ավիցեննան դեղաբույսը համարել է լեղամուղ, միզամուղ, հակաջերմային, դաշտանը կանոնավորող և ստամոքսի գործունեությունը ուժեղացնող միջոց։ Օշինդրը գինու հետ խառնած, նա առաջարկել է ուղիղ աղու ճաքվածքի և թութքի, իսկ բրնձի և մեղրի հետ՝ ճիճվակրության, սնկային թունավորումների, աչքի և ականջի հիվանդությունների և որոշ ուռուցքների ժամանակ։ Մեծ գիտնականը նշել է նաև, որ եթե բույսը խառնվի թանաքին, վերջինս ամուր կլինի և թղթից պոկ չի գա, իսկ շորի մեջ դնելուց՝ այն վանում է ցեցին։ Մ․ Հերացին դեղաբույսը առանձին կամ խառնուրդների ձևով նշանակել է լյարդի և փայծաղի խցանումների, ստամոքսի ուռուցքի, ջրգողության, հեպատիտների, գլխացավերի, աչքի և ոսկրերի հիվանդությունների, մալարիայի, ձգձգվող ջերմերի և այտուցների ժամանակ։  Բժշկապետը օշինդրը համարել է ստամոքսը կազդուրող և տոնուսավորող միջոց։ Ամիրդովլաթը, բացի վերոհիշյալ դեպքերից, դեղաբույսը տարբեր ձևով ու եղանակներով օգտագործել է կլոր և տափակ որդերի, լեղաքարերի, մաշկային խոցերի, ասթմայի, ստամոքսացավերի, ստամոքսի խոցի, բքնածության, կարիճի կծածաի, արճիճով թունավորման դեպքերում։ Ըստ բժշկապետի, դեղաբույսը մեղրի հետ տալով, օգնում է դեղնուկին և կաթվածահարին, ականջի ցավին, չի թողնում որ մարդ շուտ հարբի ալկոհոլային խմիչքներից, լավացնում է լսողությունը, բացում միզակապությունը, դաշտանը, ամոքում թութքը, լավացնում երեսի գույնը։ Ամիրդովլաթի մեջբերումներով, Մատային օշինդրը օգտագործել է ատամների ոսկրափուտի, Սահակը՝ նողկանքի և դաշտանի ետպահումների, Արճիճանիսը՝ ստամոքսասրտային ցավային վիճակի, Մասրճուեն՝ փսխման և վիժումների, Ըռուֆոսը՝ մաստիտների, Էհանան՝ բորբոքական ջերմերի և այլն։ Ղ․ Ալիշյանի մեջբերումներով, հայկական հին բժշկարաններում նշվում է, որ օշինդրի ծաղիկները, եփուկի ձևով, օգնում են արյունալուծին, ջարդվածքներին, հետանցքի շրջանի ցավերին, դժվարամիզությանը, թունավորումներին, գազանահարին, կարիճահարին։ Ծխելուց, տան միջից փախցնում է սողուններին, նշի յուղով կաթեցնելով ականջի մեջ՝ կտրում է վերջինիս ցավը։ Իսկ հայկական այլ աղբյուրներում նշվում է նաև, որ դեղաբույսը օրգանիզմից հանում է մաղձը, մաքրում ստամոքսը, օգնում այտուցներին և բարձր ջերմությանը, լյարդի և երիկամների հիվանդություններին, ռևմատիզմին, քոսին, քորին, միգրենին, ականջի թարախային բորբոքումներին, մեղրի և գինու հետ կիրառելուց առաջացնում է քուն։ Միջին Ասիայի ժողովուրդը բույսի ծաղկաթուրմը օգտագործում է խոցային կոլիտների, լուծերի, թութքի, մալարիայի, բերանի վատ հոտի, ատոնիկ փորկապության, աղեփկանքի, ճարպակալման, ընկնավորության, գարշահոտ հարբուխի ժամանակ և այլն։ Հնդկական բժշկության մեջ դեղաբույսն օգտգաործվում է ընդմիջվող կաղության և ճիճվակրության ժամանակ, ինչպես նաև որպես ընդհանուր տոնուսավորող միջոց։ Բուլղարիայում դեղաբույսն օգտագործվում է ինչպես գերթթվային, այնպես էլ թերթթվային գաստրիտների, գեղձախտի, թոքային պալարախտի, ընկնավորության, լեղուղիների հիվանդությունների, անկանոն դաշտանի, սպիտակաթորանքի, անեմիաների, անքնության և բերանի վատ հոտի, Գերմանիայում՝ ստամոքսաաղիքային տրակտի սուր և խրոնիկական ախտահարումների ժամանակ։ Ֆրանսիայում, ուր օշինդրն անվանում են «առողջության խոտ» օգտագործում են որպես ճիճվամուղ, հակասպաստիկ և խուխամուղ միջոց, ինչպես նաև անեմիաների և նևրասթենիայի ժամանակ։ Ճիճվակրության դեպքում դեղաբույսն ընդունում են ինչպես ըմպելու, այնպես էլ հոգնայի ձևով՝ խառնելով սխտորահյութի հետ։ Սալերնյան կոդեքսի տվյալներով, օշինդրը մայրն է բոլոր խոտաբույսերի։ Եփուկի ձևով, նշված է կոդեքսում, դեղաբույսը բացում է դաշտանը, վերացնում փորկապությունը և բքնածությունը, միզամուղ է, ընդունակ է դուրս բերելու միզաքարերը։ Գինու հետ ընդունելիս օգնում է դեղնուկին, ափիոնով թունավորվածին,ամրապնդում ստամոքսը։ Դեղաբույսը ունի նաև հագուստը ցեցից, պաշտպանելու հատկություններ։ Այլ ազգերի ժողովրդական բժշկության մեջ բույսի թարմ հյութը օգտագործում են վերքերը վարակազերծելու, արյունահոսությունը դադարեցնելու և դրանց հետագա բուժման նպատակով։ Թարմ, տրորված տերևները օգտագործում են արտաքին ձևով՝ սալջարդի, հոդախախտումների և ջլերի պրկման ժամանակ՝ որպես հուսալի ցավազրկող միջոց։ Ներքին ընդունման ձևով դեղաբույսը օգտգաործվել է որպես ախտահանիչ միջոց խոլերիայի, իսկ այլ դեղաբույսերի հետ՝ ալկոհոլիզմի ժամանակ։ Օշինդրը օֆիցինալ է աշխարհի 24 երկրներում, այդ թվում նաև ՀՀ-ում։ Փորձնական տվյալները ցույց են տվել, որ դեղաբույսի պատրաստուկները գրգռելով բերանի խոռոչի համզգաց նյարդերի ռեցեպտորները, ռեֆլեկտոր կերպով ուժեղացնում են ստամոքսաաղիքային տրակտի գործունեությունը։ Այս հարցում առաջնային դեր է խաղում աբսինթինը, որը մասնավորապես ընդունակ է դրդելու լեղարտադրությունը, ենթաստամոքսային գեղձի և ստամոքսի հյութազատությունը։ Այն միաժամանակ ընդունակ է կանոնավորելու արյան ճնշումը, իսկ բարձր դոզաներ տալուց սկզբում գրգռում, ապա ընկճում է կենտրոնական նյարդային համակարգը։ Բույսի եթերայուղի դրդիչ հատկությունը ուղեղի վրա, հիշեցնում է կամֆորան։ Խամազուլենը ակտիվացնում է ռետիկուլա-էնդոթելային համակարգը և ֆագոցիտոզը, միաժամանակ ցուցաբերելով հակաբորբոքիչ ներգործություն։ Այն կլինիկայում կիրառվում է բրոնխիալ ասթմայի, ռևմատիզմի, էկզեմայի և ռենդգենյան ճառագայթումից առաջացած այրվածքների ժամանակ։ Գիտական բժշկության մեջ դեղաբույսը օգտագործվում է թերսեկրետոր բնույթի խրոնիկական գաստրիտների դեպքում ախորժակը բարձրացնելու նպատակով, ինչպես նաև ծանր հիվանդություններից հետո 	օրգանիզմի ուժերը վերականգնելու համար։ Դեղաբույսն օժտված է ուժեղ ֆիտոնցիդային ակտիվությամբ։ Պետք է հիշել, որ օշինդրի պատրաստուկները 1 ամսից ավելի չպետք է օգտագործել, քանի որ առաջ են բերում նյարդային գրգռվածություն, իսկ հղիության ընթացքում բացարձակապես հակացուցված են։ Հոմեոպաթիայում դեղաբույսն օգտագործվում է հիպացիդ բնույթի գաստրիտների, լեղուղիների հիվանդությունների և հարբուխի ժամանակ, իսկ անասնաբուժության մեջ՝ ախորժակը գրգռելու և մարսողությունը լավացնելու նպատակով։
                </p>
                <h3>Կիրառման եղանակները</h3>
                <p>
                    Ջրաթուրմ պատրաստելու համար չոր հումքից 1-2 թեյի գդալ 30 րոպե թրմում են 1 բաժակ եռման ջրում, ապա ըմպում 1 օրվա ընթացքում՝ 3-4 անգամ, կամ 1 թեյի գդալ հումքը 20 րոպե թրմում են 2 բաժակ եռման ջրում, ապա ըմպում մեղրով 1/4  բաժակ, օրական 3 անգամ, ուտելուց 30 րոպե առաջ։ Եփուկ պատրաստելու համար 10 գ հումքը 200 մլ ջրում եփում են 15 րոպե, ապա հովացնում ու քամում, ըմպում 1-2 թեյի գդալ՝ վերոհիշյալ ձևով։ Հոգնայի նպատակով օգտագործելիս այս եփուկի 2 բաժակին ավելացնում են 1 պճեղ ծեծած ստոր։ Ոգեթուրմ պատրաստելու համար հումքը 1/5-ի հարաբերությամբ խառնելով 70 աստիճանի սպիրտի հետ, թողնում են թրմելու 6-7 օր, այնուհետև քամում ու ընդունում 15-20-ական կաթիլ՝ օրական 2-3 անգամ։ Սերմերի յուղը օգտագործելու համար 1 մաս տրորված հումքը խառնում են 4 մաս ձիթապտղի յուղի հետ, թրմում 8 ժամ, ապա քամում ու ընդունում 1-2 կաթիլ՝ շաքարի վրա։ Փոշին ընդունում են մի պտղուց (0,2-0,5 գ) օրական 3 անգամ։ Թարմ հյութից քսուք պատրաստելու համար 1 մաս հումքին ավելացնում են 3 մաս վազելին և 1 մաս լանոլին, լավ խառնում և օգտագործում վերքերի բուժելու նպատակով։ Ջրիկ մզվածքը բաց է թողնվում դեղատներում։ Այն ընդունում են 1/2 թեյի գդալ՝ օրական 3 անգամ։ Կլոր որդերի դեպքում վերցնում են 2-3 գ օշինդրի տերևափոշի, 2 գ մատուտիկի արմատափոշի և 0,5 գ անիսոնի սերմափոշի։ Այս բոլորը տեղավորում են սև շլորաչրի մեջ և կուլ տալիս քաղցած ժամանակ, այսպես 5 օր շարունակ։ Լեղուղիների խիթերի ժամանակ Մ․ Ա․ Նասոլն առաջարկում է հավասարաչափ վերցնել օշինդր, եղեսպակ և գիհու պտուղներ։ Այս խառնուրդից 1 ճաշի գդալ 30 րոպե թրմել 1 բաժակ եռման ջրում, ըմպել միանվագ՝ օրական 3 անգամ։ Ալկոհոլիզմի դեմ առաջարկվում է վերցնել 1 մաս օշինդր և 4 մաս ուրց։ Այս խառնուրդից 15 գ 15 րոպե եռացնել 200 մլ եռման ջրում, ապա ըմպել 1-ական ճաշի գդալ՝ օրը 3 անգամ, 2-3 ամիս տևողությամբ։ Աղեփկանքի և լուծի հակման դեպքում վերցնում են 10-ական գրամ օշինդր և մատնունի, 20-ական գրամ հազարատերևուկ և ձիաձետ։ Այս խառնուրդից 2 թեյի գդալ 30 րոպե թրմում են 1բաժակ եռման ջրում, ապա ըմպում միանվագ՝ օրական 2 անգամ։ Խոլեցիստիտների և խոլանգիտների ժամանակ հավասարաչափ վերցնում են օշինդր, ծուրենու և գիհու պտուղներ, կեչու տերևներ և հազարատերևուկ։ Այս խառնուրդից 1 թեյի գդալ 30 րոպե թրմում են 1 բաժակ եռման ջրում, ապա ըմպում միանվագ՝ առավոտյան և երեկոյան ժամերին։
                </p>
                <h3>Այլ օգտակար հատկանիշներ</h3>
                <p class="no-border">
                   Օշինդրը օգտագործվում է որպես համեմունք որոշ ճաշատեսակների, իսկ եթերայուղը՝ սպիրտային խմիչքների արտադրության մեջ։ Ընտանի կենդանիները ուտում են սակավ, իսկ սիլոսի ձևով՝ բավական լավ։ Այս դեպքում կաթն ունենում է օշինդրի համ ու հոտ։ Բույսը լավ ուտում են ճագարները, կտորեղենը ներկում են կանաչի տարբեր երանգներով։
                </p>
            </div>
        </div>
        <div class="sidebar">
            <img src="img/օշինդր.jpeg" alt="օշինդր">
        </div>
    </div>
</div>
<footer>
    <ul>
      <li class="border_none"><a href="/">Գլխավոր էջ</a></li>
      <li><a href="/terminology">Տերմիններ</a></li>
      <li><a href="/literature">Գրականություն</a></li>
      <li><a href="/contact">Հետադարձ Կապ</a></li>
    </ul>
    <span id="copyright">&copy;  Նյութը օգտագործելիս կայքին հղվելը պարտադիր է</span>
</footer>
</body>
</html>
