<!DOCTYPE html>
<html>
<head>
    <meta charset="utf-8"/>
    <meta name="viewport" content="width=device-width, initial-scale=1.0">
    <title>Հայաստանի Դեղաբույսերը</title>
    <link href="herbs/style.css" rel="stylesheet" />
</head>
<body>

<div class="wrapper">
    <div class="main">
        <div class="container">
            <div class="content">
                <h1>ԿԱՏՎԱԽՈՏ ԴԵՂԱՏՈՒ</h1>
                <h4>Հայկական տարանունները</h4>
                  <p>
                    Հայկական տարանուններ - կատվարմատ, կատվակնծկուծ, կատվի դեղ, մրվան, մվանտակ, ֆու
                  </p>
                <h3>Դեղաբույսի Նկարագրությունը</h3>
                <p>
                  Կատվախոտազգիների ընտանիքին պատկանող բազմամյա, մինչև 2 մ բարձրության, սնամեջ, գլանաձև ցողունով խոտաբույս է։ Ունի փետրաձև, հատվածավորված, լայն ձվաձև տերևներ, սպիտակ կամ բաց վարդագույն, երկսեռ մանր ծաղիկներ, կարճ ուղղաձիգ կոճղարմատ՝ բազմաթիվ հավելյալ, թելանման արմատներով։ Պտուղը փուփուլիկավոր սերմիկ է։ Կոճղարմատը և արմատները ունեն բնորոշ ուժեղ հոտ, դառը համ։ Մեր հանրապետությունում աճում է 12 տեսակ, որից միայն որոշ տեսակներ ունեն բուժական նշանակություն։ Աճում են անտառների բացատներում, արոտավայրերում, քարքարոտ, արևակեզ լանջերին և այլուր։ Ծաղկում է հունիս-հուլիս, իսկ պտուղները հասունանում են հուլիս-օգոստոս ամիսներին։ Բազմանում է սերմերով և արմատներով։ Ձմեռում է լավ, առանձնապես պահանջկոտ չէ հողի նկատմամբ։
                </p>
                <h3>Քիմիական Բաղադրությունը</h3>
                <p>
                  Կոճղարմատում և արմատներում հայտնաբերված է 0,5-2 % բնորոշ (վալերիանային) հոտով եթերայուղ, որը պարունակում է վալերիանա-բորնեոլային եթեր, իզովալերիանաթթու, բորնեոլ, միրտենոլ, կամֆեն, պինեն, տերպինոլ, լիմոնեն, սեսկվիտերպեններ, սպիրտ, մրջնաթթու, քացախաթթու, կարագաթթու, խնձորաթթու, ստեարինաթթու, պալեմիտինաթթու, այնուհետև ալկալոիդներ, գլիկոզիդ վալերիդ, դաբաղանյութեր, շաքար, քիմիական տարրերից՝ կալիում, կալցիում և մագնեզիում, օսլա, խեժ և այլն։
                </p>
                <h3>Բուժական Նշանակությունը</h3>
                <p>
                  Բուժման նպատակով օգտագործում են բույսի կոճղարմատը և արմատները․հավաքում են վաղ գարնանը կամ ավելի լավ է աշնանը, երբ վերջացած է լինում բույսի վեգետացիան։ Հավաքում են միայն երկամյա բույսի արմատը, հաջորդ տարվա աճի համար թողնելով նրա կողքիցդուրս եկած մատղաշ արմատածիլերը։ Հումքը մաքրում են հողից, լվանում սառը ջրով, չորացնում լավ քամահարվող, ստվերոտ տեղում կամ չորանոցում։ Այն փաթաթում են թղթով և պահում փակ ամանի մեջ մինչև 3 տարի, մյուս դեղաբույսերից հեռու, որպեսզի չկլանեն միմյանց հոտը։ Դիոսկորիդը բույսը համարել է որպես (մտքերը կարգավորող), իսկ Պլենիուսը գտնում էր, որ այն (դրդում է միտքը)։ Ավիցեննան արմատը օգտագործել է բրոնխիալ ասթմայի ժամանակ, իսկ Ամիրդովլաթը՝ նշել է, որ դեղաբույսն ունի միզամուղ, արգանդը պնդացնող, դաշտանը բացող, միզակապությունը վերացնող, լյարդի հիվանդությունները բուժող հատկություն, իսկ լոգանքի ձևով, այն օգտակար է արգանդի ուռուցքի, անդամալուծության և դիմաներվի կծկումերի դեպքում։ Բժշկապետի տվյալներով դեղաբույսի պատրաստուկներն օգտակար են նաև ատամնացավի, առատ քրտնարտադրության, սրտային թուլության, օջախային մազաթափության, կոնքազդրային հոդացավերի և լեղուղիների խցանման ժամանակ։ Հ․ Օղուլլուխյանը հիմնավորել է դեղաբույսի միզամուղ, Գ․ Մենևիշյանը՝ քրտնամուղ և նյարդերը հանգստացնող հատկությունները։ Ռ․ Պետրոսյանը դեղաբույսի մասին նշել է․ կատվախոտը շատ լավ է օգնում ջղերի ախտին, անդամալուծությանը, կես գլխացավին և ընդհանրապես ամեն մի ախտի, ցնցումների և ջղերի հիվանդությանը։ Ունի զորացնող և թմրեցնող հատկություն։ Ուկրիանական ժողովրդական բժշկության մեջ կատվախոտն օգտագործվում է որպես նյարդերը հանգստացնող, մարսողությունը լավացնող, ճիճվամուղ, փքահան, քունը կարգավորող,լուծը և սրտխփոցները վերացնող միջոց։ Առանձին դեպքերում այն օգտագործվում է հոգեկան ընկճվածության, ընկնավորության, իսկ կոմպրեսի ձևով, ակնախոտի հետ՝ նաև աչքի բորբոքումների ժամանակ։ Ռուսական ժողովրդական բժշկության մեջ կատվախոտը կիրառում են հիսթերիայի, միգրենի, սրտի շրջանի ցավերի, սրտի արատների, խորեայի, ընկնավորության, նեյրոգեն գերհոգնածության, կլիմակտերիկ արյունալեցումների ժամանակ, ինչպես նաև ախորժակը դրդող և ընդհանուր կազդուրիչ միջոց՝ ծանր հիվանդություններ տանելուց հետո։ Երեխաներին նշանակում են ոգեթուրմ՝ 2-3 կաթիլ դոզայով կամ հոգնայի ձևով՝ փորի սպաստիկ ցավերի, փսխումների և ցնցումների ժամանակ, իսկ ընկնավորության դեպքում՝ երեխային լողացնում են դեղաբույսի եփուկի մեջ։ Ըստ Ս․ Կնեյպի, հիսթերիայի դեպքում ավելի օգտակար է դեղաբույսն ընդունել մեղրաթեյով՝ խառնված սպանդի հետ։ Կատվախոտը, կենտրոնական նյարդային համակարգի միջոցով, կարգավորում է սրտի աշխատանքը և անմիջականորեն ազդելով նաև սրտամկանի վրա, լավացնում է պսակաձև զարկերակի արյան շրջանառությունը, ուժեղացնում ստամոքսաաղիքային տրակտի հյութազատությունը և լեղարտադրությունը։ Կատվախոտի պատրաստուկները լայնորեն կիրառվում են կլինիկայում՝ նևրոզների, հիսթերիայի, ընկնավորության՝ նևրոհոգեկան սուր գրգռման, անքնության, միգրենի, պսակաձև զարկերակների խրոնիկական անբավարարության, կրծքային հեղձուկի, հիպերտոնիկ հիվանդության թեթև ձևերի, սրտխփոցների, էքստրասիստոլաների, պարոքսիզմալ տախիկարդիայի, սուր միոկարդիտի, ստամոքսաաղիքային տրակտի ֆունկցիոնալ խանգարումների, փորկապության, աղեփկանքի, որկորի սպազմի, լեղուղիների ախտահարման և բազեդովյան հիվանդույան, անշաքար դիաբետի, կլիմակտերիկ խանգարումների, նեյրոդերմիտների ժամանակ և այլն։
                </p>
                <h3>Կիրառման եղանակները</h3>
                <p>
                  Ջրաթուրմ պատրաստելու համար 6-20 գ հումքը 30 րոպե թրմում են 180- 200 մլ եռման ջրում, հովացնում, քամում և ըմպում 1-ական ճաշի գդալ՝ օրական 3-4 անգամ, կամ 6-10 գ հումքը 6-8 ժամ թրմում են 200 մլ սառը ջրում, ապա ըմպում 1-ական ճաշի գդալ՝ օրական 3 անգամ։ Եփուկ պատրաստելու համար 10 գ հումքը 300 մլ ջրում եռացնում են 15 րոպե, հովացնում, քամում և ըմպում 1-ական ճաշի գդալ՝ օրական 3 անգամ, կամ 5 գ արմատը 250 մլ եռման ջրում եռացնում են ու թողնում 2 ժամ, ապա ըմպում 100-ական մլ, առավոտյան և երեկոյան, ցանկալի է մեղրով, կամ 2 թեյի գդալ մանրացրած արմատը 1 բաժակ ջրում եռացնում են 5 րոպե, հովացնում, քամում, ապա ըմպում 1-ական ճաշի գդալ՝ օրական 3-4 անգամ։Ոգեթուրմ պատրաստելու համար հումքը 1/5-ի հարաբերությամբ խառնում են 70 աստիճան սպիրտի հետ, թրմում 2-3 օր, ապա քամում ու ըմպում 20-30-ական կաթիլ՝ օրական 3-4 անգամ։ Անքնության և նևրոգեն սրտխփոցների ժամանակ օգտագործում են 3-ական մաս կատվախոտի և պատրինջի և 10 մաս հազարատերևուկի խառնուրդը, որից 2 թեյի գդալ 3 ժամ թրմում են 1 բաժակ սառը ջրում, ապա եռացնում ու քամում, ստացված թուրմն ըմպում մեկ օրվա ընթացքում։ Նևրոգեն բնույթի սակավ դաշտանի դեպքում, հավասարաչափ իրար ենք խառնում կատվախոտ, սրոհունդ և մամեխի ծաղիկներ և այս խառնուրդից 1 ճաշի գդալ 1 ժամ թրմում 1 բաժակ եռման ջրում, քամում և ըմպում օրվա ընթացքում։ Նույն եղանակով օգտագործվում է լյարդի հիվանդությունների ժամանակ 2-ական մաս կատվախոտի և սզի ծաղիկների, 3-ական մաս կծոխուրի և անանուխի խառնուրդը։     Մ․ Ա․ Նոսալը գլխացավի և ստամոքսային ցավերի ժամանակ առաջարկում է 6 ճաշի գդալ հազարատերևուկը 10 րոպե 1 լ ջրում եփելուց հետո այդ եփուկին ավելացնել 2 ճաշի գդալ անանուխ և 1-ական ճաշի գդալ օշինդր և կատվախոտի արմատ։ Այս խառնուրդից նա առաջարկում է ըմպել 1-ական բաժակ՝ օրը 3 անգամ։
                </p>
                <h3>Այլ օգտակար հատկանիշներ</h3>
                <p class="no-border">
                  Կատվախոտն ունի դեկորատիվ նշանակություն, նրանով կարելի է զարդարել այգիներն ու պուրակները։ Բույսը մեղրատու է և ունի որոշակի ֆիտոնցիդ հատկություն։
                </p>
            </div>
        </div>
        <div class="sidebar">
            <img src="img/կատվախոտ.png" alt="կատվախոտ">
        </div>
    </div>
</div>
<footer>
    <ul>
      <li class="border_none"><a href="/">HOME</a></li>
      <li><a href="/terminology">ՏԵՐՄԻՆՆԵՐ</a></li>
      <li><a href="/literature">Գրականություն</a></li>
      <li><a href="/contact">Հետադարձ Կապ</a></li>
    </ul>
</footer>
</body>
</html>
