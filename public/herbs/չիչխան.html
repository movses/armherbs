<!DOCTYPE html>
<html>
    <head>
        <meta charset="utf-8"/>
        <meta name="viewport" content="width=device-width, initial-scale=1.0">
        <title>Չիչխան Դժնիկանման - hippophae rhamnoides L.</title>
        <link href="herbs/style.css" rel="stylesheet" />
        <link rel="icon" href="img/favicon.ico" type="image/x-icon">

        <meta itemprop="name" content="չիչխանի թեյ և չիչխանի այլ կիրառություններ">
        <meta property = "og:title" content = "չիչխանի թեյ և չիչխանի այլ կիրառություններ" />

        <meta itemprop="description" content="Չիչխանի յուղը լավ արդյունք է
        տալիս մաշկի թարախային բորբոքումների, էկզեմայի, թեփոտվող որքինի, Դարյեի հիվանդության, խեյլիտի և խոցային բնույթի
        գայլախտի բուժման ժամանակ">
        <meta name = "description" content ="Չիչխանի յուղը լավ արդյունք է
        տալիս մաշկի թարախային բորբոքումների, էկզեմայի, թեփոտվող որքինի, Դարյեի հիվանդության, խեյլիտի և խոցային բնույթի
        գայլախտի բուժման ժամանակ" >
        <meta property = "og:description" content = "Չիչխանի յուղը լավ արդյունք է
        տալիս մաշկի թարախային բորբոքումների, էկզեմայի, թեփոտվող որքինի, Դարյեի հիվանդության, խեյլիտի և խոցային բնույթի
        գայլախտի բուժման ժամանակ" />

        <meta property = "og:url" content = "https://www.armherbs.com/hippophae"/>

    </head>
    <body>

        <div class="wrapper">
            <div class="main">
                <div class="container">
                    <div class="content">
                        <h1>Չիչխան Դժնիկանման</h1>
                        <h3>Դեղաբույսի Նկարագրությունը</h3>
                        <p>
                            Փշատազգիների ընտանիքին պատկանող, 0.5-3.5 մ բարձրության, խոշոր, փշոտ թուփ է, երբեմն էլ ծառ:
                            Մատղաշ ընձյուղներն արծաթագույն են, իսկ հետագայում դառնում են գորշ ժանգագույն: Տերևները հերթադիր են, պարզ,
                            երկար, նշտարաձև, ամբողջաեզր: Բույսը երկտուն է, ծաղիկները միասեռ, պարզ, շատ մանր, դեղին: Պտուղները մսալի են,
                            հարթ, փայլուն, նարնջագույն, ճյուղերին կպած: Սերմերը ձվաձև են, հաճախ սև գույնի: Ծաղկում է ապրիլ-մայիս, իսկ
                            պտուղները հասունանում են սեպտեմբեր-հոկտեմբեր ամիսներին, թփի վրա մնալով մինչև գարուն: Աճում է հիմնականում
                            խոնավ տեղերում, գետափերին, ճահճուտներում, հաճախ տալով անացանելի բուսուտներ: Մեզ մոտ հիմնականում հանդիպում է
                            Աբովյանի, Իջևանի, Սևանի, Մեղրու, Գորիսի, Սիսիանի, Վանաձորի և այլ շրջաններում: Չիչխանը ծաղկում և պտղակալում է ամեն տարի,
                            միշտ տալով առատ բերք: Բավականաչափ ցրտադիմացկուն է, լուսասեր, կայուն` շոգերի նկատմամբ. իսկ հողի նկատմամբ
                            առանձնապես պահանջկոտ չէ: Բազմանում է սերմերով, վեգետատիվ եղանակով և մերձարմատային շյուղերով: Արմատների վրա
                            բազմանում են մեծ քանակությամբ ազոտային բակտերիաներ: «Հիպպոս» անունը հունարեն նշանակում է ձի, իսկ «ֆաոս»` փայլ,
                            ելնելով այն բանից որ Հին Հունաստանում բույսով սնում և բուժում էին ձիերին, որի հետևանքով ձիու մազերը ստանում էին գեղեցիկ փայլ:
                        </p>
                        <h3>Քիմիական Բաղադրությունը</h3>
                        <p>
                            Թարմ, հասուն պտուղները պարունակում են 83.6-86.4% ջուր, մինչև 9% ճարպայուղ, 900մգ% C վիտամին,
                            11մգ% A վիտամին, 0.28% B1 վիտամին, 0.56մգ% B2 վիտամին, 0.7մգ9% B6 վիտամին, 14.3մգ% E վիտամին, ֆոլաթթու,
                            խնձորաթթու, գինեթթու, շաքար, լինոլաթթվային, օլեինաթթվային և պալմիտնիաթթվային գլիցերիդներ: Սերմերի մեջ պարունակվում է
                            մինչև 12% յուղ, կարոտին, տոկոֆերոլ, տերևներում մինչև 10% դաբաղանյութեր, C վիտամին, ֆիտոնցիդներ, ֆլավոնոիդներ, քիմիական
                            տարրերից` երկաթ, բոր, մանգան: Կեղևում հայտնաբերվել է սերոտոնին և ալկալոիդ հիպոֆեին:
                        </p>
                        <h3>Բուժական Նշանակությունը</h3>
                        <p> Բուժման նպատակով օգտաագործվում են բույսի պտուղներն ու սերմերը, դրանցից ստացվող յուղը, որոշ դեպքերում` նաև տերևները:
                            Պտուղները հավաքում են ձմռանը, երբ սառչում են ու ձեռք են բերում հաճելի թթվահամություն: Պտուղները իրենց համը և բուժական
                            հատկանիշները պահպանում են նույնիսկ սառած վիճակում: Տերևները հավաքում են ամբողջ սեզոնում, չորացնում հով տեղում` միջանցիկ
                            քամու տակ: Սակայն դեղաբույսը համընդհանուր ճանաչում է ձեռք բերել իր գորշ կարմրավուն, յուրահատում համով ու հոտով յուղի
                            շնորհիվ: Չիչխանի անունը հաճախ է հանդիպում Դիոսկորիդի, Թեոֆրաստի և այլոց մոտ, սակայն դեղաբույսի բուժման նշանակության
                            մասին խոսվել է ավելի ուշ:
                            Տարբեր ժողովուրդներ չիչխանի պտուղներն օգտագործել են որպես հակալնդախտային, ցավազրկող, մազերն ամրացնող, մաշկային որոշ
                            հիվանդությունների ամոքող միջոց: Պտուղներից պատրաստված եփուկն օգտագործվել է ստամոքսաաղիքային տրակտի հիվանդությունների
                            ժամանակ: Սերմերից պատրաստված եփուկն օժտված է հիանալի լուծվող հատկությամբ, մինչդեռ ճյուղերի և տերևների եփուկը ունի
                            միանգամայն հակառակ ներգործություն և օգտագործվում է լուծերի ժամանակ: Պտուղների և տերևների եփուկն օգտագործվում է ինչպես
                            ներքին ընդունման, այնպես էլ գլուխ լվանալու ձևով` մազաթափության և ճաղատության, ինչպես նաև ռևմատիզմի և պոդագրայի
                            ժամանակ: Դեղաբույսից ստացված յուղը լայն կիրառություն ունի կլինիկական բժշկության մեջ: Չիչխանի յուղը լավ արդյունք է
                            տալիս մաշկի թարախային բորբոքումների, էկզեմայի, թեփոտվող որքինի, Դարյեի հիվանդության, խեյլիտի և խոցային բնույթի
                            գայլախտի բուժման ժամանակ: Յուղից պատրասված 5%-անոց քսուքը արագորեն վերացնում է մաշկային բորբոքման երևույթները,
                            այտուցը, էրիթեման, ցավը, սուր էկզեմայի այրոցը:  Նեյրոդերմիտի, թեփոտվող որքինի և մաշկային խրոնիկական այլ հիվանդությունների
                            ժամանակ յուղային քսուքից արագորեն ներծծվում է ինֆիլտրացիան, դադարում թեփոտումը, քորը, էպիթելիզացվում ճաքվածքները:
                            Յուղը դրական արդյունք է տալիս նաև բերանի լորձաթաղանթի վերքերի, քերծվածքների, ճաքվածքների, ինչպես նաև հետանցքի և
                            սեռական օրգանների շրջանի մաշկային մի շարք ախտահարումնեի ժամանակ: Յուղը օգտագործում են անմիջապես նշագեղձերը հեռացնելուց
                            հետո, որի շնորհիվ իջնում է ջերմությունը, արագանում վերքի ռեգեներացիան: Յուղը,  ընդհանրապես, խթանում է բոլոր տեսակի
                            վերքերի գրանուլացիան և էպիթելիզացիան, վերացնում ցավը, արագացնում բուժման պրոցեսը: Այն ցուցված է այրվածքների, ցրտահարության,
                            ստամոքսի և 12-մատնյա աղիքի խոցային հիվանդության, օրգանիզմի ճառագայթային ախտահարումների և որկորի քաղցկեղի ժամանակ`
                            ճառագայթաբուժման հետևանքով առաջ եկած դեգեներեատիվ երևույթները պակասեցնելու նպատակով:
                            Յուղը լայնորեն օգտագործվում է գինեկոլոգիական պրակտիկայում: Այն արդյունավետ ներգործություն է ունենում կոլպիտների,
                            էնդոցերվիցիտների և արգանդի վզիկի էրոզիայի դեպքում: Բազմաթիվ կլինիկական տվյալներ հաստատել են յուղի օգտակար ներգործությունը
                            ծերունական կատարակտի, շաքարային դիաբետի, աչքի որոշ հիվանդությունների, անեմիաների, գաստրիտների, լորձաթաղանթների ատրոֆիկ
                            փոփոխությունների, հիպերտոնիկ հիվանդության ընթացքի վրա և այլն: Պտուղները սառած կամ թարմ վիճակում ուտում են հիպո կամ
                            ավիտամինոզ A-ի և ընդհանուր հյուծվածության ժամանակ: Կեղևը, շնորհիվ սերոտոնինի պարունակության, օժտված է որոշակի
                            հակաուռուցքային ակտիվությամբ և մտնում է հակաուռուցքային պատրաստուկի կազմի մեջ, որոնք փորձնականորեն տվել են որոշակի
                            արդյունք: Նշենք, որ յուղը հակացուցված է սուր խելոցիստիտների, ստամոքսաաղիքային տրակտի սուր խանգարումների և
                            պանկրեատիտների ժամանակ:
                        </p>
                        <h3>Կիրառման եղանակները</h3>
                        <p>
                            Յուղը ընդունում են 1-ական թեյի գդալ, օրական 2-3 անգամ, կամ 10-ական կաթիլ` օրական 3 անգամ, մի կտոր հացի
                            կամ կաթի հետ: Յուղը ներարկվում է նաև միջմկանային` 1-3մլ չափով:
                            Տերևներից և մատղաշ ընձյուղներից եփուկ պատրաստելու համար 1 ճաշի գդալ մանրացված հումքը 10 րոպե եռացնում են
                            1 բաժակ ջրում, ապա հովացնում ու քամում և ըմպում 1-ական ճաշի գդալ` օրական 3 անգամ:
                        </p>
                        <h3>Այլ օգտակար հատկանիշներ</h3>
                        <p class="no-border">
                            Պտուղները ունեն սննդային մեծ արժեք: Իզուր չէ, որ չիչխանին անվանում են սիբիրյան անանաս: Պտուղներն ուտում են
                            թարմ և սառեցրած վիճակում: Նրանցից պատրաստում են մուրաբա, կիսել, կոմպոտ, պաստեղ, պովիլդո, մրգահյութ, գինի,
                            և թմրօղի: Պտուղներով համեմում են ձկնեղենը, թխվածքները, որոշ տեսակի խմիչքները: Պտղահյութը` շաքարով, որպես
                            պոլիվիտամինային հարուստ հումք, կարելի է պահել շատ երկար ժամանակ: Որոշ տեղերում պտուղները խառնում են ալյուրին`
                            հացին յուրահատուկ համ ու հոտ տալու համար: Տերևները օգտագործում են կաշի դաբաղելու համար: Նրանցից, խառնելով
                            երկաթային աղի հետ, ստացում է սև գորշավուն, իսկ պտուղներից` դեղին գույնի ներկ: Չիչխանը դեկորատիվ է, այն վաղուց
                            դարձել է մշակովի, մեղրատու է, պտուղներով ձմռանը սնվում են բազմաթիվ սովահար թռյուններ: Ունի ամուր, լավ հղկվող
                            բանափայտ, որից պատրաստում են մանր կիրառական առարկաներ: Չիչխանը մշակում են նաև գետեզրերը, ջրանցքները,
                            լանջերը և հեղեղատները ամրացնելու նպատակով: Դեղաբույսի նկատմամբ պետք է հատուկ ուշադրություն և վերահսկողություն,
                            քանի որ այն հաճախ ենթարկվում է անխնա հատումների և ոչնչացման, միչդեռ սառած պտուղները, որոնց պատճառով էլ տուժում
                            է թուփը, կարելի է հեշտությամբ հավաքել ճիպոտահարումով, դրանով իսկ քիչ վնաս հասցնել այս արժեքավոր բուսատեսակին:
                        </p>
                    </div>
                </div>
                <div class="sidebar">
                    <img src="img/չիչխան.jpeg" alt="չիչխան">
                </div>
            </div>
        </div>
        <footer>
            <ul>
                <li class="border_none"><a href="/">Գլխավոր էջ</a></li>
                <li><a href="/terminology">Տերմիններ</a></li>
                <li><a href="/literature">Գրականություն</a></li>
                <li><a href="/contact">Հետադարձ Կապ</a></li>
            </ul>
        </footer>
    </body>
</html>
