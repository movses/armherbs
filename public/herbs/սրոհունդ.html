<!DOCTYPE html>
<html>
<head>
    <meta charset="utf-8"/>
    <meta name="viewport" content="width=device-width, initial-scale=1.0">
    <title>Սրոհունդ սովորական։ Հայկական անունները՝ եզնածաղիկ դաշտի, թեյի ծաղիկ, արևքուրիկ, հազարածաղիկ, հայֆարիզոն, հիպերիկոն, մկան աղիք, հոտմոտ</title>
    <link href="herbs/style.css" rel="stylesheet" />
    <link rel="icon" href="img/favicon.ico" type="image/x-icon">

    <meta itemprop="name" content="սրոհունդի թեյ կամ զվերաբոյի թեյ օգտագործելով ազատվում են անհանգստությունից, լարվածությունից, անքնությունից, նյարդային լարվածությունից և հանգստանում են">
    <meta property = "og:title" content = "սրոհունդի թեյ կամ զվերաբոյի թեյ օգտագործելով ազատվում են անհանգստությունից, լարվածությունից, անքնությունից, նյարդային լարվածությունից և հանգստանում են" />

    <meta itemprop="description" content="Սրոհունդ դեղաբույսը վերականգնում է օրգանիզմի կորցրած ռիթմը և հավասարակշռությունը, վերացնում ընկճվածությունը և նյարդայնությունը, նյարդային թուլությունը, տագնապային վիճակը և նյարդային հողի վրա առաջ եկած հյուծվածությունը">
    <meta name = "description" content ="Սրոհունդ դեղաբույսը վերականգնում է օրգանիզմի կորցրած ռիթմը և հավասարակշռությունը, վերացնում ընկճվածությունը և նյարդայնությունը, նյարդային թուլությունը, տագնապային վիճակը և նյարդային հողի վրա առաջ եկած հյուծվածությունը" >
    <meta property = "og:description" content = "Սրոհունդ դեղաբույսը վերականգնում է օրգանիզմի կորցրած ռիթմը և հավասարակշռությունը, վերացնում ընկճվածությունը և նյարդայնությունը, նյարդային թուլությունը, տագնապային վիճակը և նյարդային հողի վրա առաջ եկած հյուծվածությունը" />

    <meta property = "og:url" content = "https://armherbs.com/hypericum"/>
    <script async src="https://pagead2.googlesyndication.com/pagead/js/adsbygoogle.js?client=ca-pub-8864088076123235"
     crossorigin="anonymous"></script>
</head>
<body>

<div class="wrapper">
    <div class="main">
        <div class="container">
            <div class="content">
                <h1> Սրոհունդ սովորական</h1>
                  <h4> Հայկական անուններ</h4>
                  <p>
                    եզնածաղիկ դաշտի, թեյի ծաղիկ, արևքուրիկ, հազարածաղիկ, հայֆարիզոն, հիպերիկոն, մկան աղիք, հոտմոտ
                  </p>
                <h3>Դեղաբույսի Նկարագրությունը</h3>
                <p>
                  Սրոհունդազգիների ընտանիքին պատկանող, 20-60սմ բարձրություն, ուղիղ, ողորկ ցողունով բազմամյա խոտաբույս է։ Ծաղիկները բազմաթիվ են, ոսկեդեղնավուն, սերմերը՝ մանր, ծակոտկեն ու դարչնագույն։ Ունի ճյուղավորված, գորշ դարչնագույն  արմատ։ Ծաղկում է ողջ ամռանը, պտղակալում օգոստոս-սեպտեմբեր ամիսներին։ Աճում է չոր և լուսառատ տարածքում անտառային և անտառատափաստանային գոտիներում, ծովի մակարդակից մինչև 2300մ բարձրության վրա, հաճախ տալով ցրված բուսուտներ։ Բազմաթիվ տեսակների մեջ գիտական բժշկության մեջ ճանաչում է գտել միայն սովորական սրոհունդը, իսկ մյուս բոլոր տեսակները օգտագործվում են ժողովրդական բժշկության մեջ։ ՀՀ-ում սովորական սրոհունդը առատ պաշարներով հանդիպում է գրեթե ամենուր։ Բույսը ձմեռում է լավ, բազմանում է սերմերով, պտղակալում՝ կանոնավոր։
                </p>
                <h3>Քիմիական Բաղադրությունը</h3>
                <p>
                  Բույսը պարունակում է 10-12% դաբաղանյութեր, ներկանյութեր, խեժաթթուներ, 5-6% անտոցիտներ, սապոնիներ, գլիկոզիդ հիպերոզիդ, C վիտամին, ռուտին, նիկոտինաթթու, կարոտին, խոլին, ալկալոիդների հետքեր, կվերցիտրին, իզոկվերցիտրին, կվերցետին, 0,2-0,3% եթերայուղեր, որն իր հերթին ունի տերպեններ, ցերիլ սպիրտ, սեսկվիտերպեններ և այլն։
                </p>
                <h3>Բուժական Նշանակությունը</h3>
                <p>
                  Բուժման նպատակով օգտագործվում է դեղաբույսի վերգետնյա մասը, որը մթերում են ծաղկման ընթացքում մինչև պտղակալելը, կտրելով մկրատով կամ մանգաղով, առանց ցողունային կոշտ մասերի։ Հումքը չորացնում են տանիքում, լավ քամհարվող տեղում, կախած կամ փռած վիճակում։ Չոր հումքը, որը կազմում է նախնականի 25%-ը, փշրում են, որից հեռացնում են կոշտ մասերը և պահում թղթով փաթաթած, տուփերի մեջ։ Մթերման ժամանակ պետք է թողնել առանձին բույսեր՝ սերմացուի համար, իսկ բույսը արմատահան անել բոլորովին անթույլատրելի է։ Չոր հումքը պետք է ունենա բավականին մոտ տեսք, բալասանային հոտ, դառը, տտիպ համ։ Այն պիտանի է օգտագործման շուրջ 3 տարի։ Դեղաբույսն ունի կիրառման հին պատմություն։ Սրոհունդը ժողովրդական բժշկության մեջ ճանաչվել է որպես հրաշագործ միջոց և ժողովուրդը անվանում է նաև «աստվածային», «աստծո ողորմություն»։ Ավիցեննան սրոհունդի սերմերի յուղը, կաթիլների ձևով, օգտագործել է մանկական պրակտիկայում լսողության խանգարումների ժամանակ։ Նա դեղաբույսը ճանաչել է որպես վերքամոքիչ, ցավազրկող և միզամուղ, այդ իսկ պատճառով այն օգտագործել է դժվար լավացող խոցերի և վերքերի, նստաներվի բորբոքումների ժամանակ և այլն։ Մ․Հերացին դեղաբույսը օգտագործել է ջերմերի և փորկապության ժամանակ, իսկ Ամիրդովլաթը («հայը ֆարիղոն», «հոռմցի տատի» և այլ անուններով) օգտագործել է այրվածքների, դեղնուկի, դժվարամիզության, ուռուցքների, ջերմության բարձրացման, կոնքացավի ժամանակ և այլն։ Այնուհետև բժշկապետը նշում է, որ բույսի սերմերն օժտված են հակաբեղմնավորիչ և վիժեցնող հատկություններով։Դեղաբույսը Հնդկաստանում օգտագործվում է որպես որդամուղ։ Հին Ռուսիայում ժողովրդական հեքիմները գտնում էին, որ «ինչպես առանց ալյուրի հաց չի կարելի թխել, այնպես էլ առանց սրոհունդի հնարավոր չէ բուժել մարդկանց և կենդանիների բազմաթիվ հիվանդություններ»․ նրանք սրոհունդը համարում էին «99 հիվանդությունների դեղաբույս», օգտագործելով ռևմատիզմի, գոտկանյարդի բորբոքման, պոդագրայի, արյունախխումով ընթացող թոքային պալարախտի, կանացի արյունահոսությունների, սպիտակաթորանքի, թութքի, լյարդի հիվանդությունների, մաստոպաթիայի, ֆուրունկուլյոզի ժամանակ և այլն։ ՈՒզբեկական ժողովրդական բժշկության մեջ որպես հատուկ դեղամիջոց, սրոհունդն օգտագործվել է լյարդի և ստամոքսի քաղցկեղի ժամանակ։ Ղազախները սրոհունդը անվանում են «ջեռաբայ», այսինքն՝ վերքամոքող և դեղաբույսը լայնորեն կիրառում այդ առումով։ ՈՒկրաինական ժողովրդական բժշկության մեջ դեղաբույսն օգտագործվում է լեղուղիների, մասնավորապես լեղաքարային հիվանդությունների, խրոնիկական էնտերոկոլիտնորի, էնուրեզի ժամանակ և այլն։ Չեխական ժողովրդական բժշկության մեջ սրոհունդով բուժում են թարախային վերքերը․ այն լայնորեն օգտագործում շնչուղիների, լեղուղիների և մարսողական տրակտի բազմաթիվ հիվանդությունների ժամանակ։ Լեհաստանում սրոհունդը համարվում է հեմոստատիկ և վերքամոքիչ միջոց․ օգտագործում են նաև փորկապությունների, նևրասթենիայի, նևրալգիների, գլխացավերի և անքնության դեպքերում։ Բուլղարական ժողովրդական բժշկության մեջ սրոհունդն օգտագործվում է խոցային հիվանդության, տարբեր  ծագման պոլիարթրիտների, ռադիկուլիտի, թոքային պալարախտի, թութքի, խրոնիկական հիպերացիդ գաստրիտի, գեղձախտի և առատ դաշտանի ժամանակ։ Ֆրանսիայում սրոհունդը համարվում է որպես դիուրետիկ, սրտի աշխատանքն ուժեղացնող և հյուսվածքների ռեգեներացիան խթանող միջոց։ Դեղաբույսից ստացվող յուղն օգտագործվում է որպես հակախոցային միջոց։ Ֆարմակոլոգիական հետազոտությունները պարզել են, որ բույսի թուրմը կամ մզվածքը, ներերակային սրսկման ձևով, խթանում են սրտի աշխատանքը, ուժեղացնում նրա կծկման ամպլիտուդը, բարձրացնում արյան ճնշումը և սեղմում անոթները։ Հիմնավորված է, որ սրոհունդի դեղամիջոցները՝ ջրաթուրմի, եփուկի, ոգեթուրմի, մզվածքի և այլ ձևերով, ունեն ուժեղ մածող, ախոժակը լավացնող, հեմոստատիկ, լեղամուղ, հակամիկրոբային, հյուսվածքների ռեգեներացիան խթանող, հականեխիչ և հակաբորբոքիչ հատկություններ։ Դրանք, ներքին ընդունման ձևով, դրական են անդրադառնում խրոնիկական գաստրիտների, խոցային հիվանդության, էնտերոկոլիտների, լեղաքարային հիվանդության, ցիստիտների և բազմաթրվ այլ հիվանդությունների բուժման ընթացքի վրա։ Իմանինը և նովոիմանինը, որպես հակաբիոտիկներ, սինթեզվել են սրոհունդից։ Շնորհիվ այդ պատրաստուկների հակամիկրոբային ներգործության, դրանք կիրառվում են վիրաբուժության մեջ՝ ինֆեկցված վերքերի, կարբունկուլի, մատնաշնչի, ֆուրունկուլյոզի, մաստիտների, այրվածքների ժամանակ և այլն։ Կրծքային վիրաբուժության մեջ այս դեղամիջոցների կիրառումը, հատկապես երեխաների մոտ, տալիս է հրաշալի արդյունք։ Մանկաբարձագինեկոլոգիական պրակտիկայում այս պատրաստուկները կիրառվում են մաստիտների, պտուկների ճաքվածքների, ստոմատոլոգիայում՝ խոցային ստոմատիտների, գինգիվիտների և ալվեոլյար պիորեայի, քիթ-ականջ-կոկորդի բնագավառում՝ ռինիտների, ֆարինգիտների, լարինգիտների, հայմորիտների, տոնզիլիտների, օտիտների, մաշկային հիվանդությունների մեջ՝ երկար ժամանակ չլավացող խոցերի, ինչպես նաև 2-րդ և 3-րդ աստիճանի այրվածքների ժամանակ։ Իմանինը և նովոիմանինը բաց են թողնվում փոշու ձևով։ Դրանցից պատրաստում են լուծույթներ, որոնք օգտագործում են ողողումների, լվացումների, տամպոնների, ինհալացիայի ձևով և այլն։ Պարզվել է, որ այս դեղամիջոցների ազդեցության տակ արագ չորանում է վերքերի մակերեսը, վերանում ախտածին միկրոֆլորան, լավ արտահայտվում հյուսվածքների գրանուլացիան։ Դեղաբույսի ջրաթուրմը թրջոցալարի ձևով օգտագործվում է կրծքագեղձի պնդացումների և ուռուցքների ժամանակ։ Ըստ Վ․Շյոնենբերգի, սրոհունդը վերականգնում է օրգանիզմի կորցրած ռիթմը և հավասարակշռությունը, վերացնում ընկճվածությունը և նյարդայնությունը, նյարդային թուլությունը, տագնապային վիճակը և նյարդային հողի վրա առաջ եկած հյուծվածությունը։ Մեր կողմից սրոհունդը, եփուկի ձևով, օգտագործվել է խրոնիկական գերսեկրետոր և գերթթու գաստրիտով տառապող հիվանդների բուժման համար։ Եփուկը հիվանդներն ընդունում են 1-ական ճաշի գդալ, օրական 3-4 անգամ, ուտելուց  հետո, 3-4 շաբաթ տևողությամբ, ստամոքսային չափավոր դիետայի պայմաններում։
                </p>
                <h3>Կիրառման եղանակները</h3>
                <p>
                  Ջրաթուրմ պատրաստելու համար 3 ճաշի գդալ մանրացրած սրոհունդը լցնում են 250մլ եռման ջրի մեջ, թրմում 2 ժամ, ապա ըմպում 1/3-ական բաժակ՝ օրական 3 անգամ։ Կամ 10գ հումքը 30 րոպե թրմում են 1 բաժակ եռման ջրում, ըմպում նույն եղանակով։ Եփուկ պատրաստելու համար 1 ճաշի գդալ հումքը 1 բաժակ ջրում եռացնում են 10 րոպե, հովացնում, քամում, ապա ըմպում 1/3-ական բաժակ՝ օրական 3 անգամ, ուտելուց հետո։ Ջրիկ մզվածք պատրաստելու համար 20գ հումքը 400մլ ջրում եռացնում են այնքան, մինչև նրա կիսվելը, ապա քամու ու ըմպում 1-ական ճաշի գդալ՝ օրական 3 անգամ, ուտելուց հետո։ Ոգեթուրմ պատրաստելու համար հումքը՝ 1/10-ի հարաբերությամբ, խառնում են 70 աստիճանի սպիրտի հետ, թրմում 1շաբաթ, քամում ու ըմպում 30-40-ական կաթիլ՝ օրական 3 անգամ։ Կամ 15-20գ հումքը 1 շաբաթ թրմում են 1/2լ 70 աստիճանի սպիրտի մեջ, քամում, ապա ընդունում ջրով, 30-ական կաթիլ՝ օրական 3 անգամ՝ուտելուց հետո։ Հումքից նույն ձևով պատրաստում են ոգեթուրմ սովորական օղու մեջ՝ 1/5 հարաբերությամբ։ Քսուք պատրաստելու համար 1 մաս ոգեթուրմը խառնում են 4 մաս կովի կարագի հետ։ «Սրոհունդի  յուղ» պատրաստելու համար վերցնում են 500գ թարմ հումք, ավելացնում 1լ արևածաղկի յուղ և 0,5լ սպիտակ գինի, թրմում 3 օր, ապա գոլորշիացմամբ լուծույթից անջատում գինին։ Ստացված դեղամիջոցը օգտագործում են խոցային հիվանդությունների ժամանակ, 1-ական ճաշի գդալ, քաղցած վիճակում կամ ուտելուց 3-4 ժամ հետո, 1-2 ամիս տևողությամբ։ Այս յուղը միաժամանակ օգտագործում են վերքերի, մաշկային խոցերի և պառկելախոցերի բուժման նպատակով։ Կամ 1 ճաշի գդալ ծաղկաբույլին ավելացնելով 1 բաժակ բուսայուղ, շուտ-շուտ թափահարելով, թրմում են 2 շաբաթ, հետո քամում ու կիրառում մաշկային ախտահարումների ժամանակ։ Դեղաբույսի ոգեթուրմը մտնում է դեղատներում պատրաստի վիճակում բաց թողնվող կապսիտրին կոմպլեկս պատրաստուկի կազմի մեջ, որը քսման ձևով օգտագործվում է ռադիկուլիտների, նևրիտների, միոզիտների և արթրիտների ժամանակ որպես ցավ հանգստացնող և կազդուրիչ միջոց։ Թարախային, գարշահոտ վերքերի բուժման համար վերցնում են սրոհունդ, կաղնու կեղև և վաղենակ՝ 1։2։1 հարաբերությամբ, որից պատրաստում են եփուկ ու թրջոցների ձևով դնում վերքերի վրա։ Լեղուղիների բորբոքումների և քարերի առկայության դեպքում վերցնում են 40-ական գրամ սրոհունդ և անթառամ, ավելացնում 30գ ծտապաշար, 10գ երիցուկ և 20գ բեկտենու կեղև։ Այս խառնուրդից 4 ճաշի գդալ լցնում են 1լ ջրի մեջ, թողնում ողջ գիշեր, առավոտյան եռացնում 7-10 րոպե, ըմպում 1-ական բաժակ՝ օրական 5 անգամ։ Խորհուրդ է տրվում առաջին բաժակը ըմպել ուտելուց առաջ, իսկ մնացած 4-ը՝ ուտելուց հետո, 1 ժամ ընդմիջումներով։ Տևական լուծերի ժամանակ վերցնում են հավասարաչափ սրոհունդ և հազարատերևուկ։Այս խառնուրդից 1 ճաշի գդալ 30 րոպե թրմում են 1 բաժակ եռման ջրում, ըմպում քաղցած վիճակում՝ օրական 2-3 անգամ։ Միզուղիների քարային ախտահարումների ժամանակ վերցնում են 25-ական գրամ սրոհունդ, ուրց և ծիծեռնախոտ։ Այս խառնուրդից 4 ճաշի գդալ 1 ժամ թրմում են 1լ եռման ջրում, ապա ըմպում միանվագ՝ լոգանք ընդունելով հանդերձ։Խոլեցիստիտների և խոլանգիտների ժամանակ վերցնում են 30գ սրոհունդ, 10գ գայլուկի ծաղիկներ, 20-ական գրամ անանուխ, օշինդր և կատվախոտի արմատ։ 3 թեյի գդալ այս խառնուրդից 1 ժամ թրմում են 1 բաժակ եռման ջրում, ապա ըմպում միանվագ՝ օրական 2 անգամ։ Լյարդի ցիռոզների ժամանակ վերցնում են 20-ական գրամ սրոհունդ, հազարատերևուկ, ձիաձետ և եղերդակի արմատ։ Այս խառնուրդից 1 ճաշի գդալ 1 ժամ թրմում են 1բաժակ եռման ջրում, ապա ըմպում 3 անգամ, 1 օրվա  ընթացքում։ Դժվար լավացող վերքերի դեպքում վերցնում են 40-ական գրամ սրոհունդ, ձիաձետ և երիցուկ։ Այս խառնուրդից 2 ճաշի գդալ 30 րոպե թրմում են 1/2 եռման ջրում, ապա թրջոցալարի ձևով դնում են վերքերի վրա։
                </p>
                <h3>Այլ օգտակար հատկանիշներ</h3>
                <p class="no-border">
                  Բույսն ունի արտահայտված ֆիտոնցիդային հատկություն։ Արտադրում է առատ ծաղկափոշի։ Որպես համեմունք օգտագործվում է ձկնեղենային ուտեստների և ոգելից խմիչքների մեջ, ինչպես նաև որպես թեյի փոխմիջոց։
                </p>
            </div>
        </div>
        <div class="sidebar">
            <img src="img/սրոհունդ.png" alt="սրոհունդ">
        </div>
    </div>
</div>
<footer>
    <ul>
      <li class="border_none"><a href="/">Գլխավոր էջ</a></li>
      <li><a href="/terminology">Տերմիններ</a></li>
      <li><a href="/literature">Գրականություն</a></li>
      <li><a href="/contact">Հետադարձ Կապ</a></li>
    </ul>
    <span id="copyright">&copy;  Նյութը օգտագործելիս կայքին հղվելը պարտադիր է</span>
</footer>
</body>
</html>
