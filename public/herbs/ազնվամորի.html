<!DOCTYPE html>
<html>
<head>
    <meta charset="utf-8"/>
    <meta name="viewport" content="width=device-width, initial-scale=1.0">
    <title>Հայաստանի Դեղաբույսերը</title>
    <link href="herbs/style.css" rel="stylesheet" />
    <link rel="icon" href="img/favicon.ico" type="image/x-icon">
</head>
<body>

<div class="wrapper">
    <div class="main">
        <div class="container">
            <div class="content">
                <h1>Ազնվամորի</h1>
                <h4> Հայկական տարանուններ</h4>
                <p>
                  անտառամորի, արքայամորի, ժոխենի, մոռ
                </p>
                <h3>Դեղաբույսի Նկարագրությունը</h3>
                <p>
                  Վարդազգիների ընտանիքին պատկանող, 1-1,5մ բարձրությամբ թուփ կամ կիսաթուփ է։
                  Տերևները բարդ են՝ եռմասնյա, վերևից գրեթե մերկ ու կանաչ, ներքևից՝ թաղիքանման ու սպիտակավուն։ Ծաղկաբույլը ողկույզ է,
                  ծաղկաթերթիկները սպիտակ են, պտուղը բազմակորիզավոր է։ Ծաղկում է հունիս-հուլիս, պտղակալում՝ հուլիս-օգոստոս ամիսներին։
                  Ազնվամորին հիմնականում աճում է սննդանյութերով հարուստ ու խոնավ հողերում, վատ է տանում երաշտը և խիստ ցուրտը։
                  Ձմեռելուց հետո բերք է տալիս միայն երկրորդ տարում ու չորանում երրորդ տարում, այնպես որ ազնվամորու բուսուտներում
                  միաժամանակ կարելի է հանդիպել նոր դուրս եկած, դեռևս չպտղակալած, պտղակալած և չորացած շիվեր։ Բազմանում է սերմերով,
                  որոնք տարածվում են վայրի գազանների և թռչունների միջոցով։ Կան բույսի վայրի և կուլտուրական ձևերը։
                </p>
                <h3>Քիմիական Բաղադրությունը</h3>
                <p>
                  Պարունակում է շաքարներ (գլիկոզ, սախարոզ, ֆրուկտոզ և այլն),
                  օրգանական թթուներ (կիտրոնա-, խնձորա-, կապրոնա-, սալիցիլաթթու և այլն),
                  ներկանյութ (պեկտին), վիտամին C (մինչև 45%), աղանյութեր, և այլն,
                  սերմերը՝ ճարպայուղեր (մինչև 14,6%), ֆիտոստերին (մինչև 0,7%), որն ունի հակասկլերոտիկ հատկություն,
                  պեկտինային նյութեր, սպիրտ, լորձանյութ, եթերայուղ։ Մոռի պտուղները պարունակում են խնձորաթթու,
                  կիտրոնաթթու, սալիցիլաթթու, ֆոլաթթու, կապրոնաթթու, մրջնաթթու, վիտամիններից՝ C, B խումբ, շաքարներից՝ սախարոզա,
                  գլյուկոզա, ֆրուկտոզա, լևուլոզա, դեքստրոզա, նաև դաբաղանյութեր, քիմիական տարրերից՝ նատրիում, կալիում, կալցիում,
                  մագնեզիում, պղինձ, ֆոսֆոր, երկաթ։ 100 գրամ պտուղը յուրացվելով օրգանիզմում տալիս է 41 կկալ էներգիա։

                </p>
                <h3>Բուժական Նշանակությունը</h3>
                <p>
                    Բուժման նպատակով հիմնականում օգտագործում են բույսի պտուղները, մասնակիորեն՝ տերևներն ու ծաղիկները։ Պտուղները հավաքում են լրիվ հասունանալուց հետո։ Տերևներն ու ծաղիկները կարելի է հավաքել հունիս - հուլիս ամիսներին։ Դեռևս հին հույները մոռը օգտագործել են ոչ միայն ուտելու, այլև բուժական նպատակներով։ Հայրենական ժողովրդական բժշկության մեջ մոռուց եփված ռուփն ու թուրմը լայնորեն օգտագործվում է հարբուխի, մի շարք ցրտառական, տենդային հիվանդությունների, խրոնիկական ռևմատիզմի ժամանակ։ Պտուղները լայն կիրառում ունեն լնդախտի, սակավարյունության, ստամոքսային ցավերի ժամանակ։ Օգտագործվում են նաև մարսողությունը լավացնելու և ալկոհոլային հարբվածությունից սթափեցնելու նպատակով։ Ծաղիկների թուրմը՝ օձի կծածի դեպքերում, թրջոցների ձևով: Տիբեթյան բժշկության մեջ մոռի պտուղների և տերևների թուրմն ու եփուկը օգտագործել են նևրասթենիայի, մի շարք նևրոզների, սուր և խրոնիկական ինֆեկցիաների բուժման բնագավառներում։ Գիտական բժշկության մեջ ազնվամորին ճանաչվում է որպես քրտնամուղ, ջերմությունն իջեցնող միջոց։ Պարզված է, որ բույսի տերևներում կան սպազմալիտիկ, արգանդի և աղիների հարթ մկանները խթանող նյութեր, իսկ տերևների ջրաթուրմը ունի կենտրոնական նյարդային համակարգը դրդող հատկություն։ Գիտականորեն հիմնավորված են պտուղների միզամուղ և խուխամուղ հատկությունները։ Գերմանիայում բույսի տերևները ճանաչում են գտել լուծերի բուժման մեջ, և որպես ողողման միջոց՝ կոկորդի հիվանդությունների ժամանակ։ Բազմաթիվ երկրներում ծաղիկների եփուկը՝ թրջոցների ձևով, օգտագործվում է դեմքի պզուկների, կարմիր քամու, աչքի պնդենու բորբոքման, ըմպելու ձևով՝ թութքի, մալարիայի, կանացի մի շարք հիվանդությունների ժամանակ։ Պտուղների թուրմը հագեցնում է ծարավը և լավացնում մարսողությունը։ Սակայն պարունակելով մեծ քանակությամբ պուրինային հիմքեր, պտուղները հակացուցված են պոդագրայով և նեֆրիտով տառապող հիվանդներին։ Բուժական հատկությամբ վայրի ազնվամորին գերազանցում է մշակովի տեսակներին։
                </p>
                <h3>Կիրառման եղանակները</h3>
                <p>
                    Պտուղներից թուրմ պատրաստելու համար վերցնում են 20գ հումք, 20 րոպե թրմում 200մլ  եռման ջրում և ըմպում 1-ական ճաշի գդալ՝ օրը 3 անգամ։ Կամ 2 ճաշի գդալ հումքը՝ 1 բաժակ եռման ջրին,նույն ընդունման ձևով։ Կամ 2 թեյի գդալ չոր հումքը 20 րոպե թրմում են 1 բաժակ եռման ջրում և ըմպում միանվագ որպես թեյ։ Վերջինս կարելի է կրկնել յուրաքանչյուր ժամը մեկ՝ բարձր ջերմությունը իջեցնելու նպատակով։ Պտուղներից եփուկ պատրաստելու համար վերցնում են 30գ չոր հումք, 20 րոպե եռացնում են 200մլ ջրում, ըմպում միանվագ՝ որպես քրտնամուղ։Նույնը կարելի է օրվա մեջ կրկնել 2-3 անգամ։ Կամ նույն ձևով 10գ պտուղը՝ 200մլ ջրին, բերանի և բկանցքի ողողումների համար։ Տերևներից թուրմ պատրաստելու համար վերցնում են 2 ճաշի գդալ չոր հումք՝ 1 բաժակ եռման ջրին,թողնում կես ժամ, ապա օգտագործում բերանը ողողելու համար։ Դիզենտերիայի ժամանակ ազնվամորու և մոշի տերևներից պատրաստում են հոտավետ թեյ, մեկական ճաշի գդալ ամեն մի բույսից՝ մեկ բաժակ եռման ջրին, որն ըմպում են 1-ական ճաշի գդալ, օրական 3 անգամ։ Ծաղիկներից եփուկ պատրաստելու համար վերցնում են 20գ հումք՝ 200մլ ջրին, եռացնում 2 րոպե և այն ըմպում 1-ական ճաշի գդալ՝ օրը 3 անգամ։ Կամ 1 ճաշի գդալ հումքը մեկ բաժակ ջրում 20 րոպե եռացնելուց հետո, ընդունում նույն ձևով։ Թարախային վերքերի և դեմքի պզուկների բուժման համար թարմ տերևներից պատրաստում են քսուք՝ 1 մաս տերևահյութը խառնելով 4 մաս կարագի կամ վազելինի հետ։ Տենդային հիվանդությունների ժամանակ 2 ճաշի գդալ հումքը 1 ժամ 2 բաժակ եռման ջրում թրմելուց հետո ըմպում են միանվագ։ Սակայն դաշտանի և աղիների կատառի ժամանակ վերցնում են հավասարաչափ՝ ազնվամորու տերևներ, կաղնու կեղև, մատնունի, հազարատերևուկ և գետնամորու տերևներ։ Այս խառնուրդից 1 ճաշի գդալ 4-6 ժամ թրմում են 1 բաժակ եռման ջրում, ըմպում միանվագ՝ օրական 1 անգամ, այսպես 5-8 օր։ Սուր տրախեաբրոնխիտների և գրիպի ժամանակ ազնվամորու պտուղները 1։2 հարաբերությամբ խառնում ենք թանթրվենու ծաղիկների հետ և օգտագործում որպես ջրաթուրմ՝ 1 ճաշի գդալ հումքը 1 ժամ թրմելով 1 բաժակ եռման ջրում, ըմպելով միանվագ՝ օրական 3 անգամ։
                </p>
                <h3>Այլ օգտակար հատկանիշներ</h3>
                <p class="no-border">
                  Ազնվամորու պտուղները շատ համեղ են։ Օգտագործվում են թարմ վիճակում, ինչպես նաև շաքարով՝ կաթի հետ։ Նրանից ստացվում է բարձրորակ մուրաբա, կոմպոտ, կիսել, մալմելադ, կվաս, կոնֆետի խորիզ։ Պտուղները օգտագործվում են լիկյորի և օղու արտադրություններում։ Ազնվամորին մեղրատու է։

                </p>
            </div>
        </div>
        <div class="sidebar">
            <img src="img/ազնվամորի.gif" alt="ազնվամորի">
        </div>
    </div>
</div>
<footer>
    <ul>
      <li class="border_none"><a href="/">HOME</a></li>
      <li><a href="/terminology">ՏԵՐՄԻՆՆԵՐ</a></li>
      <li><a href="/literature">Գրականություն</a></li>
      <li><a href="/contact">Հետադարձ Կապ</a></li>
    </ul>
</footer>
</body>
</html>
