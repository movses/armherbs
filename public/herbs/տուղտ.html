<!DOCTYPE html>
<html>
<head>
    <meta charset="utf-8"/>
    <meta name="viewport" content="width=device-width, initial-scale=1.0">
    <title>Տուղտ դեղատու։ Հայկական տարանունները՝ աղթեկ, հարֆ, հարֆալ, շահմահլամ</title>
    <link href="herbs/style.css" rel="stylesheet" />
    <link rel="icon" href="img/favicon.ico" type="image/x-icon">
    
    <meta itemprop="name" content="Տուղտ դեղաբույսի բուժական նշանակությունը">
    <meta property = "og:title" content = "Տուղտ դեղաբույսի բուժական նշանակությունը" />
    
    <meta itemprop="description" content="Ավիցեննան տուղտը անվանել է բազմաօգտավետ միջոց։ Խառնելով այլ դեղամիջոցների հետ, բույսի սերմերը, ծաղիկները, տերևներն ու արմատը եփուկի, ջրաթուրմի, թրջոցների, սպեղանու և այլ ձևերով բժշկապետը օգտագործել է գլխացավերի, աչքի, ականջի, քթի, բերանի խոռոչի, ստաոքսի մկանների, թոքերի և պլևրայի մի շարք հիվանդությունների ժամանակ։ ">
    <meta name = "description" content ="Ավիցեննան տուղտը անվանել է բազմաօգտավետ միջոց։ Խառնելով այլ դեղամիջոցների հետ, բույսի սերմերը, ծաղիկները, տերևներն ու արմատը եփուկի, ջրաթուրմի, թրջոցների, սպեղանու և այլ ձևերով բժշկապետը օգտագործել է գլխացավերի, աչքի, ականջի, քթի, բերանի խոռոչի, ստաոքսի մկանների, թոքերի և պլևրայի մի շարք հիվանդությունների ժամանակ։ " >    
    <meta property = "og:description" content = "Ավիցեննան տուղտը անվանել է բազմաօգտավետ միջոց։ Խառնելով այլ դեղամիջոցների հետ, բույսի սերմերը, ծաղիկները, տերևներն ու արմատը եփուկի, ջրաթուրմի, թրջոցների, սպեղանու և այլ ձևերով բժշկապետը օգտագործել է գլխացավերի, աչքի, ականջի, քթի, բերանի խոռոչի, ստաոքսի մկանների, թոքերի և պլևրայի մի շարք հիվանդությունների ժամանակ։ " />

    <meta property = "og:url" content = "https://www.armherbs.com/althaea"/>
    <script async src="https://pagead2.googlesyndication.com/pagead/js/adsbygoogle.js?client=ca-pub-8864088076123235"
     crossorigin="anonymous"></script>
</head>
<body>

<div class="wrapper">
    <div class="main">
        <div class="container">
            <div class="content">
                <h1>Տուղտ դեղատու</h1>
                <h4>Հայկական տարանունները</h4>
                  <p>
                    աղթեկ, հարֆ, հարֆալ, շահմահլամ
                  </p>
                <h3>Դեղաբույսի Նկարագրությունը</h3>
                <p>
                   Փիփերթազգիների կամ տուղտազգիների ընտանիքին պատկանող, 60-150 սմ բարձրության, ճյուղավոր ցողունով բազմամյա խոտաույս է։ Ունի ճյուղավոր, մսալի արմատներով կոճղարմատ։ Ցողունները եզակի են կամ բազմակի։ Տերևները հերթադիր են, ծաղիկները հնգաթերթիկ են, կանոնավոր։ Պսակը դալուկ վարդագույն կամ սպիտակ է, իսկ երբեմն էլ՝ կարմրավարդագույն։ Պտուղը սկավառակաձև է՝ մերկ։ Տուղտը ծաղկում է հունիսից մինչև սեպտեմբեր, պտղակալում՝ սեպտեմբեր-հոկտեմբեր ամիսներին։ Բազմանում է սերմերով և կոճղարմատով։ Նորմալ աճի համար գերադասում է բավարար խոնավությամբ հողերը։ Հանդիպում է գետափերին, չորացած գետահուներում, առվափերին, ձորեզրերին, այգիներում, խոնավ մարգագետիններում և այլուր։ Մեր հանրապետությունում, բացի դեղորայքայինից, ավելի մեծ չափերով հանդիպում է նաև հայկական տուղտը, որն իր դեղորայքային հատկանիշներով ոչ մի բանով չի զիջում առաջինին։ Դեղաբույսը հիմնականում հանդիպում է Հոկտեմբերյանի, Էջմիածնի, Արարատի, Իջևանի, Դիլիջանի, Արտաշատի, Մեղրու շրջաններում և այլուր։ Ալթեան ծագել է հունարեն ալցեա բառից, որը նշանակում է բուժիչ։
                </p>
                <h3>Քիմիական Բաղադրությունը</h3>
                <p>
                  Կոճղարմատն ու արմատները պարունակում են մինչև 35 % լորձանյութ՝ պենտոզաների ու հեքսոզաների խառնուրդի ձևով, որոնք հիդրոլիզվելով, տալիս են պենտոզներ և դեքստրոզներ, այնուհետև, մինչև 37 % օսլա, 10,2 % սախարոզա, բետաին, ճարպայուղ, պեկտին, լեցիտին, ֆիտոստերին, ասպարգին, 4,88 % հանքային աղեր, գլխավորապես ֆոսֆատների ձևով։ Տերևներում հակտնաբերված են վիտամին C, կարոտին, եթերայուղ և կաուչուկանման նյութեր, ծաղիկներում՝ պիգմենտ մալվիդին, իսկ սերմերում՝ մինչև 12 % ճարպայուղ։
                </p>
                <h3>Բուժական Նշանակությունը</h3>
                <p>
                  Բուժման նպատակով, գլխավորապես օգտագործվում են արմատները, որոշ չափով նաև տերևներն ու ծաղիկները։ Տերևները հավաքում են ծաղկելուց առաջ՝ մասնակիորեն, որպեսզի բույսի աճը չդադարի, ծաղիկները՝ լրիվ բացվելուց հետո, իսկ արմատները՝ ապրիլ-մայիս և սեպտեմբեր-հոկտեմբեր ամիսներին, քլունգով բացելով լրիվ արմատափունջը, նրանից վերցնելով միայն հյութալի մասերը։ Որոշ դեպքերում մթերում են նաև չկոշտացած կոճղարմատը։ Հավաքված հումքը չորացնում են հով տեղում, լավ քամահարվող սենյակում կամ չորանոցում՝ 35-40 աստիճանի տակ։ Չոր հումքը պահում են փայտե տուփերի մեջ կամ պարկերում, 3 տարի ժամկետով։ Տուղտի բուժական նշանակության մասին կան տվյալներ դեռևս մեր թվարկությունից առաջ 4-րդ դարից։ Դեղաբույսի անունը հիշատակվում է Թեոֆրաստի, Դիոսկորիդի և Պլինիոսի աշխատություններում։ Թեոֆրաստը գինու հետ խառնած դեղաբույսն առաջարկել է հազի և ոսկրային կոտրվածքների ժամանակ, իսկ թարախապալարի շուտ հասունացման համար նրա վրա դրել է ձիթապտուղի յուղով թրջված բույսի տերևը։ Միջին դարերում հռոմեացի բժիշկ Ալեկսանդր Տրալլիանոսը նշել է, որ տուղտը որպես դեղաբույս հատուկ աճեցվում է վանքերի այգիներում։ Ավիցեննան տուղտը անվանել է բազմաօգտավետ միջոց։ Խառնելով այլ դեղամիջոցների հետ, բույսի սերմերը, ծաղիկները, տերևներն ու արմատը եփուկի, ջրաթուրմի, թրջոցների, սպեղանու և այլ ձևերով բժշկապետը օգտագործել է գլխացավերի, աչքի, ականջի, քթի, բերանի խոռոչի, ստաոքսի մկանների, թոքերի և պլևրայի մի շարք հիվանդությունների ժամանակ։ Նա նշում է դեղաբույսի օգտակարության մասին՝ դժվարամիզության, միզապարկի քարի, ուռուցքների դեպքերում և այլն։ Մ․ Հերացին դեղաբույսը հաճախ օգտագործել է հոգնայի ձևով «բորբոսային ջերմով» հիվանդների մոտ, մասնավորապես թոքային պալարախտի դեպքում, իսկ արտաքին և ներքին կիրառման ձևով՝ որպես խուխամուղ, ներծծող և փափկեցնող միջոց։ Տուղտի վերաբերյալ հարուստ տվյալներ է ներկայացնում Ամիրդովլաթը։ Դեղաբույսը նա տարբեր ձևով ու խառնուրդներով օգտագործել է քոսի, ճաղատության, գլխի մաշկի թեփոտության, ականջի բորբի և ցավի, բքնածության, թութքի, կրծքագեղձի բորբոքման, արգանդի և երիկամների մի շարք հիվանդությունների ժամանակ։ Բժշկապետի խորհրդով, երբ ծեծված արմատը դրվի ուռուցքի կամ խոցի վրա կաղկեցնում և փլցնում է, գինով կամ կաթով եփված վիճակում տալուց՝ օգնում է ջարդվածքին, հետանցքի ցավին և միզուղիների քարերին։ Արմատը, քացախով եփված վիճակում, կտրում է ատամնացավը, իսկ սերմերով կարելի է բուժել պիսակը։ Մարմինը եթե օծվի քացախով կամ ձեթով պատրաստված սերմերի եփուկով, կարելի է անվնաս մնալ թունավորումներից։ Ձեթով թաթախված տերևները կարելի է դնել մաշկին առաջացած բշտիկների վրա։ Այնուհետև բժշկապետը նշում է, որ արմատաեփուկով գլուխը լվանալուց՝ փափկում և երկարում են մազերը, վերանում գլխի քորը և թեփոտությունը։ Ծաղիկները սպեղանու ձևով դնելով գլխին՝ օգնում են թուլամտության դեպքում։ Սերմերը հազի դեմ հիանալի միջոց են, նրանք կտրում են աղիքային արյունահոսությունը, հալում երիկամային քարերը։ Արմատաեփուկը օգնում է միզայրոցներին, ստամոքսի, լյարդի, երիկամների և միզապարկի ուռուցքներին։ Տերևների եփուկը հեշտացնում է ծննդաբերությունը, քացախաթուրմով օծելուց՝ օգնում պիսակին և մեղվի խայթածին, աղիքային խիթերին։ Բժշկապետի մեջբերումներով, Ըռուֆոսը շրթնահերպեսը բուժելու համար վերցրել է տուղտարմատի փոշի, հակոբուկի հյութ և իշառվույտ, այս բոլորը եփել ձվի դեղնուցով և քսել շրթունքների ախտահարված մասերին։ Մասրճուեն տուղտը խառնուրդների ձևով օգտագործել է լեզվակի իջեցման, Զաքարիայի որդին՝ պլևրալգիայի և պլևրիտների, Սահակը՝ աղիքային արյունահոսության, որովայնային խիթերի, երիկամային ախտահարումների, օրխիտի, երակների լայնացման և թրոմբոֆլեբիտների, Գալենը՝ երիկամաքարերի, Արպիասոսը՝ միզապարկի խոցի, Մատային՝ միզակապության, Դևճանիսը և Արճիճանիսը՝ միզապարկի ուռուցքների, Հիպոկրատը՝ արգանդային բորբոքումների, ռևմատիկ հոդացավերի, Էհանան՝ արգանդի քաղցկեղի ժամանակ և այլն։ Հայկական ժողովրդական բժշկության մեջ արմատի եփուկը ողողումների ձևով օգտագործվել է կոկորդի բորբոքումների ժամանակ, նույն եփուկը՝ գինով կամ կաթով, օգտագործվել է միզուղիների քարերի դեպքում, տերևների կամ արմատի հյութը ձվի սպիտակուցի հետ խառնած գլխացավերի ժամանակ քսել են գլխի ցավոտ մասերին։ Մաստիտների ժամանակ արմատաեփուկը սագի ճարպի կամ բևեկնայուղի հետ խառնված օգտագործվել է սպեղանու ձևով։ Նույն եփուկը նշանակվել է ծննդաբերության դեպքում՝ ցավերը մեղմացնելու նպատակով։ Տրորված տերևները, ձեթի հետ խառնած, դրել են քրտնախաշ օջախների, իսկ արմատափոշին կաթնաշփոթի ձևով՝ գեղձախտային վերքերի վրա։ Ռուսական ժողովրդական բժշկության մեջ արմատաեփուկը կոմպրեսի ձևով դրվել է այրվածքների և մաշկային բորբոքական օջախների վրա, իսկ ներքին ընդունման ձևով այն օգտագործվել է գրիպի, վերին շնչուղիների և ստամոքսաաղիքային տրակտի կատառի, անգինայի և դեղնուկի ժամանակ։ Այն թրջոցների ձևով, կիրառվել է կոնյունկտիվիտների, իսկ ներլվացման ձևով՝ կանանց մոտ սպիտակաթորանքի դեպքում։ Ուկրանիական ժողովրդական բժշկության մեջ դեղաբույսը տարբեր ձևով օգտագործվել է արյունլուծի, էնտերոկոլիտների, ցիստիտների և բազմաթիվ այլ հիվանդությունների ժամանակ։ Ա․ Պ․ Պոպովի տվյալներով, ժողովրդական բժշկության մեջ տուղտը լայնորեն օգտագործվում է շնչուղիների, ստամոքսաաղիքային տրակտի, միզուղիների, լեղուղիների մի շարք բորբոքումների, խոլերիայի, էնուրեզի ժամանակ և այլն։ Դեղաբույսի արմատները օֆիցինալ են նախքին ԽՍՀՄ և աշխարհի 26 երկրներում, տերևները՝ 10, իսկ ծաղիկները՝ 3 երկրներում։ Դեղաբույսի պատրաստուկները գիտական բժշկության մեջ համարվում են որպես փափկացնող, մածող, հակաբորբոքիչ, ցավազրկող և խուխամուղ։ Հիմնավորված է, որ դեղաբույսը նվազեցնում է բորբոքական և խոցային պրոցեսների գրգռվածությունը՝ կոլոիդ նյութերով մածելով տվյալ օջախները, միաժամանակ դանդաղեցնելով ներծծական պրոցեսները աղիներում՝ բարենպաստ հող է ստեղծում տեղային ներգործող հակաբորբոքիչ դեղանյութերի համար։ Կլինիկական պայմաններում տուղտի պատրաստուկները օգտգաործվում են  բրոնխիտների, տրախեիտների, կապույտ հազի, թոքաբորբի, բրոնխիալ ասթմայի, սուր գաստրիտների, ստամոքսի և 12-մատնյա աղիքի խոցային հիվանդության, էնտերոկոլիտների, ցիստիտների, ցավոտ և ակամա միզարձակումների, երեխաների լուծերի, երիկամային հիվանդությունների ժամանակ և այլն։ Գրեթե նույն նպատակներով դեղաբույսը կիրառվում է հոմեոպաթիայում և անասնաբուժության մեջ։ Դեղահատեր պատրաստելու գործում արմատափոշին օգտագործվում է որպես կազմիչ։ Դեղաբույսը մտնում է նաև կրծքային թեյերի, կոկորդի ողողման և փափկացնող հավաքածուների բաղադրությունների մեջ։ Մեր կողմից տուղտարմատի թուրմը օգտագործվել է սուր գաստրիտների, տրախեաբրոնխիտների, թունավոր միջատների խայթման և թունավոր բույսերի հետ շփման դեպքերում առաջ եկած բորբոքումների ժամանակ։ Սուր գաստրիտների դեպքում դեղաբույսի ազդեցության տակ կարճ ժամանակում դադարել են վերփորի շրջանի ցավերը, մեղմացել, ապա վերացել նողկանքն ու փսխումը, ստամոքսի հատվածի ճնշման և ծանրության զգացումները։ Բերանի այլահամության և համզգացման խանգարման երևույթները այս բուժման ընթացքում ավելի շուտ են նորմալացել, քան սուր գաստրիտների այլ մեթոդներով բուժման դեպերում։ Սուր տրախեաբրոնխիտների դեպքում տուղտի ջրաթուրմը հիվանդների մի մասը ստացել է միայն ըմպելով, իսկ մյուս մասը, բացի ըմպելուց, նաև ինհալացիայի ձևով։ Երկրորդ խմբի հիվանդների մոտ ստացված արդյունքն ավելի ակնհայտ է եղել, անհամեմատ ավելի շուտ են վերացել տվյալ հիվանդության կլինիկական նշանները, քան առաջին խմբի հիվանդների մոտ։ Թունավոր միջատների խայթման (մեղու, պիծակ, մոծակ և այլն) և թունավոր բույսերի (կոծուկ, ողկուզակ, վագրենի շուշան, կծու հրանունկ և այլն) հետ շփվելուց առաջ եկած բորբոքումների դեպքերում ախտահարված մասի վրա դրվել է բույսի արմատի ջրաթուրմից պատրաստված թրջոցներ։ Բուժման հետևանքով 1-2-րդ օրերից պակասել են մաշկի այրոցներն ու ցավերը, կարմրությունը, այտուցը, նվազել տեղային ջերմային ռեակցիան, որը չափվել է էլեկտրոթերմոմետրով։ Դեղաբույսն ունի ոչ միայն տեղային հակաբորբոքիչ և ցավազրկող, այլև ներծծող և հակաալերգիկ հատկություններ։
                </p>
                <h3>Կիրառման եղանակները</h3>
                <p>
                  անգամ։ Ծաղիկներից և տերևներից ջրաթուրմ պատրաստում և օգտագործում են նույն եղանակով, միայն հումքը վերցնում են կրկնակի դոզայով, կամ 6,5 գ արմատահումքը 100 մլ ջրում փակ ամանի մեջ 15 րոպե պահում են ջրաբաղնիքում, թրմում 10 րոպե ու քամում։ Այն ըմպում են 1-ական ճաշի գդալ՝ օրական 5-6 անգամ, կամ 10 գ հումքը 30 րոպե թրմում են 200 մլ սառը ջրում, ապա ըմպում վերոհիշյալ ձևով, կամ 1 թեյի գդալ հումքը (6 գ) 10-15 րոպե թրմում են 180 մլ եռման ջրում, ապա ըմպում 1-ական ճաշի գդալ,  ժամը մեկ անգամ, իսկ երեխաներին տալիս են  1-ական ճաշի գդալ՝ օրը 4-5 անգամ, կամ 4 թեյի գդալ արմատը 8 ժամ թրմում են 2 բաժակ սառը կամ եռման ջրում, քամում ու ըմպում 1/2 բաժակ՝ օրական 3-4 անգամ, կամ 1 թեյի գդալ ծաղիկը 1-2 ժամ թրմում են 1 բաժակ եռման ջրում, քամում ուընդունում 1-ական թեյի գդալ՝ օրական 3 անգամ, գոլ վիճակում։ Նույն դոզայով ու եղանակով պատրաստում են տերևաթուրմը։ Բոլոր դեպքերում թուրմ ընդունելիս նրան, ըստ ճաշակի, կարելի է ավելացնել մեղր։ Դեղաբույսի խուխամուղ հատկությունն ավելի ուժեղացնելու նպատակով այն կարելի է զուգակցել մատուտիկի հետ։ Ջրիկ մզվածք պատրաստելու համար ջրաթուրմը ջրային բաղնիքում գոլորշիացնում են այնքան, մինչև որ կիսվի ծավալով։ Այն ըմպում են 2-ական թեյի գդալ՝ օրական 3 անգամ։ Օշարակ պատրաստելու համար 98 %-անոց շաքարալուծույթին ավելացնում են 2գ չոր մզվածք, խառնում ու ըմպում 1-ական ճաշի գդալ՝ օրական 3 անգամ։ Տուղտը դեղատներում բաց է թողնվում նաև փոշու և չոր մզվածքի ձևերով։
                </p>
                <h3>Այլ օգտակար հատկանիշներ</h3>
                <p class="no-border">
                  Տուղտը դեկորատիվ է, մեղրատու։ Արմատները երբեմն ուտում են հում կամ խաշած՝ որպես դիետիկ միջոց։ Դրանցից պատրաստում են սոսինձ, ցողուններից՝ թուղթ և մանրաթել։ Ծաղիկները բուրդը ներկու են կարմիր։ Սերմերից ստացվող ճարպայուղը օգտագործվում է ներկերի և լաքերի արտադրության մեջ։
                </p>
            </div>
        </div>
        <div class="sidebar">
            <img src="img/տուղտ.png" alt="տուղտ">
        </div>
    </div>
</div>
<footer>
    <ul>
      <li class="border_none"><a href="/">Գլխավոր էջ</a></li>
      <li><a href="/terminology">Տերմիններ</a></li>
      <li><a href="/literature">Գրականություն</a></li>
      <li><a href="/contact">Հետադարձ Կապ</a></li>
    </ul>
    <span id="copyright">&copy;  Նյութը օգտագործելիս կայքին հղվելը պարտադիր է</span>
</footer>
</body>
</html>
