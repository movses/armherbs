<!DOCTYPE html>
<html>
<head>
    <meta charset="utf-8"/>
    <meta name="viewport" content="width=device-width, initial-scale=1.0">
    <title>Եղինջ։ Հայկական անուններ՝ անճիրե, բանջար, կճան, մռմուռ խոտ, մրմնջուկ</title>
    <link href="herbs/style.css" rel="stylesheet" />
    <link rel="icon" href="img/favicon.ico" type="image/x-icon">

    <meta itemprop="name" content="Եղինջի թուրմն օգտագործվում են գլխի մազաթափության ժամանակ, շաբաթը 1-2 անգամ քսելով ախտահարված հատվածին։">
    <meta property = "og:title" content = "Եղինջի թուրմն օգտագործվում են գլխի մազաթափության ժամանակ, շաբաթը 1-2 անգամ քսելով ախտահարված հատվածին։" />
    
    <meta name = "description" content ="Եղինջ դեղաբույսն օգտագործվում է բոլոր տեսակի արյունահոսությունների, հատկապես առատ դաշտանի, մալարիայի, սակավամիզության, մաշկային ցաների, պզուկների, ֆուրունկուլյոզի, կանանց սպիտակաթորանի, փայծախի ուռուցքների, փորկապության ժամանակ" >
    <meta itemprop="description" content="Եղինջ դեղաբույսն օգտագործվում է բոլոր տեսակի արյունահոսությունների, հատկապես առատ դաշտանի, մալարիայի, սակավամիզության, մաշկային ցաների, պզուկների, ֆուրունկուլյոզի, կանանց սպիտակաթորանի, փայծախի ուռուցքների, փորկապության ժամանակ">
    <meta property = "og:description" content = "Եղինջ դեղաբույսն օգտագործվում է բոլոր տեսակի արյունահոսությունների, հատկապես առատ դաշտանի, մալարիայի, սակավամիզության, մաշկային ցաների, պզուկների, ֆուրունկուլյոզի, կանանց սպիտակաթորանի, փայծախի ուռուցքների, փորկապության ժամանակ" />

    <meta property = "og:url" content = "https://armherbs.com/urtica"/>
</head>
<body>

<div class="wrapper">
    <div class="main">
        <div class="container">
            <div class="content">
                <h1> Եղինջ</h1>
                <h4> Հայկական անուններ</h4>
                <p>
                  անճիրե, բանջար, կճան, մռմուռ խոտ, մրմնջուկ
                </p>
                <h3>Դեղաբույսի Նկարագրությունը</h3>
                <p>
                  Եղինջազգիների ընտանիքին պատկանող, 60-170սմ երկարությամբ բազմամյա խոտաբույս է։ Ցողունը և տերևները ծածկված են գեղձային այրող մազիկներով։ Վերջիններս շփվելով մաշկի հետ մխրճվում են մաշկի մեջ և բեկվում, իրենց մեջի թույնը լցնում այնտեղ, առաջացնելով այրոցի զգացում։ Ծաղիկները մանր են, կանաչ, միասեռ։ Արմատը սողացող է, ճյուղավոր․ պտուղը՝ փոքր ընկուզիկ։ Ծաղկում է հունիսից մինչև աշուն, պտղակալում՝հուլիսից։ Հանդիպում է ՀՀ-ի բոլոր գոտիներում։ Եղինջը բազմանում է գրեթե ամենուր, սերմերով՝ վեգետատիվ եղանակով։ Վատ է տանում երաշտը, քիչ զգայուն է ցրտի նկատմամբ։
                </p>
                <h3>Քիմիական Բաղադրությունը</h3>
                <p>
                  Տերևներում հայտնաբերված են վիտամիններ՝ C (մինչև 269մգ%), B խումբ, կարոտին, կարոտինոիդներ, K, պանտոնաթթու,
                  ինչպես նաև մրջնաթթու, քլորոֆիլ (մինչև 5%), դաբաղանյութեր, խեժ, պրոտոպորֆիրին, գլիկոզիդ ուրտիցին, սիտոստերին, կոֆեինաթթու,
                  ֆերուլաթթու, սիլիցիումաթթու, ացետիլխոլին, հիստամին, քիմիական տարրերից՝ կալիում, կալցիում, երկաթ, սիլիցիում, քրոմ, պղինձ, մանգան,
                  ալյումին, վանադիում և այլն։ Պտուղները պարունակում են մինչև 32,5% ճարպայուղ։ Մատղաշ տերևները 2 անգամ շատ վիտամիններ են պարունակում,
                  քան հաղարջի պտուղները իսկ կարոտինի պարունակությամբ եղինջը գերազանցում է գազարին, թրթնջուկին և չիչխանի պտուղներին։
                  100գ եղինջը պարունակում է 0,5գ ճարպ, 3,7գ սպիտակուցներ, 3,1գ մանրաթել, 5,4գ ածխաջրեր։
                </p>
                <h3>Բուժական Նշանակությունը</h3>
                <p>
                  Բուժման նպատակով օգտագործվում է տերևները, ծաղիկներն ու արմատը։ Տերևները մթերում են բույսի ծաղկման ժամանակ, հնձում  են գերանդիով, թողնում, որ թառամի, որից խայթը հիմնականում կորչում է, այնուհետև չորացնում բացօթյա, լավ քամահարում տեղում։ Չոր հումքը կանաչ գույն ունի, հոտը՝ թույլ, համը՝ դառը։ Այն պահվում է տուփով 2 տարի։ Արմատը հանում են աշնանը, չորացնում արևի տակ և պահում պարկի մեջ։ 10կգ թարմ տերևներից ստացվում է 2-3կգ չոր հումք։ Դեռևս Դիոսկորիդը և Պլինիոսը նշել են եղինջի արյունահոսությունը դադարեցնող հատկության մասին։ Ավիցեննան տերևները օգտագործել է գլխուղեղի ախտահարումների, քթային արյունահոսության, ատամների հիվանդության, բրոնխիալ ասթմայի, շնչուղիների բորբոքման ժամանակ, հաճախ եղինջը զուգակցելով մեղրի և որոշ դեղաբույսերի հետ։ Փչացած ատամը հանելու համար Ամիրդովլաթն առաջարկում է բույսի սերմերը ծեծած վիճակում խառնել սև ձյութի հետ և դնել ատամին, իսկ տերևների եփուկը օգտագործել է բորբոքային ուռուցքները, քթային արյունահոսությունը արյունային լուծը, պլևրիտները, թոքային հիվանդությունները, փորի բքնածությունը, արգանդի արտանկվածությունը բուժելու համար։ Հունդը օգտագործել  է արյունախխման վերացման, խուխը ջրիկացնելու, բարակ աղիները մաքրելու, երիկամային քարային հիվանդության և միզապարկի ցավերի բուժման նպատակով։ Առնոլդ Վիլանովցու տվյալներով, մեղրի հետ խառնած եղինջի սերմերը քնաբեր են, դադարեցնում են փսխումը, հազը, բուժում խոցերը, հոդաբորբը և շնչառական օրգանների ցրտառական հիվանդությունները։ Բժիշկ Ռեստին Պետրոսյանի տվյալներով «եղինջի տերևները դեղ է համարվում կարկամյալ անդամի, հոդացավության, կաթվածի, զարթնեցնում է ջղերն ու թմրած երակը և միանգամայն հեղաշրջում է արյունը»։ Հաճախ բույսի հյութը խառնում են գարեջրի հետ և օգտագործում հազը հանգստացնելու, խորխը արտազատելու, պլևրալ ցավերը և ատամնացավը հանգստացնելու նպատակով, իսկ ծեծված արմատը ընդունում են ջրով՝սրտային ցավերի ժամանակ, տրորված տերևները կոմպրեսի տեսքով դնում են ճակատին՝ քթային արյունահոսությունը դադարեցնելու նպատակով։ Բուլղարիայում դեղաբույսն օգտագործվում է գլխի մազաթափության, սալջարդերի, պառկելախոցերի, շաքարախտի, ընկանվորության, հիսթերիայի և խրոնիկական բրոնխիտների ժամանակ։Լեհաստանում և Գերմանիայում դեղաբույսը օգտագործվում է անեմիաների, աթերոսկլերոզի, հոդային և մկանային ռևմատրզմի, միզուղիների բորբոքումների, լյարդի և մաշկային հիվանդությունների, թութքի, այրվածքների և կաթնախտի բուժման բնագավառներում։Հիմնավորված է, որ եղինջը ունի լակտացիան ուժեղացնելու հատկություն։Ուկրանիական ժողովրդական բժշկության մեջ եղինջն օգտագործվում է բոլոր տեսակի արյունահոսությունների, հատկապես առատ դաշտանի, մալարիայի, սակավամիզության, մաշկային ցաների, պզուկների, ֆուրունկուլյոզի, կանանց սպիտակաթորանի, փայծախի ուռուցքների, փորկապության ժամանակ և այլն։ Գլխի մազաթափության, թեփոտման և ճարպարտադրության ժամանակ շաբաթը 3 անգամ գլուխը լվանում են հավամրգու, գայլուկի կոների, կռատուկի և եղինջի արմատների թունդ եփուկով։ Հոդացավերի ժամանակ եղինջով խայթում են ցավոտ շրջանը, ապա կատարում նավթով ներմարձում տվյալ հոդի հատվածում։ Տարբեր ժողովուրդներ բույսի արմատը կամ սերմերը շաքարով եփած վիճակում ընդունում են քարային հիվանդությունների ժամանակ, իսկ ընդհանրապես բույսն օգտագործում են դեղնուկի, պալարախտային առատ քրտնարտադրության, ճիճվակրության, աղեփքության, բարձր ջերմության, նյարդայրն նոպաների, գեղձախտի, որքնի, ընտելացված փորկապության ժամանակ։ Թարախակալված վերքին սովորաբար դնում տերևահյութի թրջոցալար կամ տերևափոշին անմիջապես ցանում են վերքի վրա։ Կլինիկայում եղինջի թրմաջուրը պարբերաբար օգտագործելիս նպաստում է ետծննդյան շրջանում կանանց արգանդի կրճատման, միաժամանակ բարձրացնում է արյան մակարդելիությունը, փոքրացնում պրոտրոմբինային ժամանակը, ավելացնում թրոմբոցիտների քանակը։ Դեղաբույսի կիրառումից կանանց մոտ անցանկալի, կողմնակի երևույթներ չեն նկատվել։ Գիտականորեն հիմնավորված է, որ դեղաբույսի մեջ գտնվող քլորոֆիլն օժտված էօրգանիզմը տոնուսավորող և խթանող հատկություններով։ Այն բարձրացնում է հիմնական նյութափոխանակությունը, արգանդի, աղիների, սրտանոթային համակարգի և շնչառական կենտրոնի տոնուսը։ Եղնջի պատրաստուկները դրականապես են ներգործում կլիմակտերիկ, թութքային և այլ բնույթի արյունահոսությունների վրա, կարգավորում դաշտանային ցիկլը, կրճատում արյունահոսության տևողությունը, սեղմում ներքին օրգանների անոթները։ Հետազոտությունները պարզել են, որ դեղաբույսն օժտված է նաև էստրոգենային հատկությամբ, որը հիմնավորում էթուրմի կիրառման ընթացքում՝հեշտոցային քսուքի մեջ էստրոգենների ավելացումով։ Մեր տվյալներով, եղինջի եփուկի պարբերաբար կիրառումից զգալի չափով բարելավվում է շաքարախտով հիվանդների վիճակը։ Դեղաբույսն օժտված է չափավոր հիպոգլիկեմիկ ներգործությամբ,որը դրսևորվում է հիմնականում թեթև հիվանդության դեպքերում։
                </p>
                <h3>Կիրառման եղանակները</h3>
                <p>
                  Տերևներից եփուկ պատրաստելու համար 15գ հումքը 200մլ ջրի մեջ եփում են 10 րոպե, տալիս ըմպելու 1-ական ճաշի գդալ՝ օրական 3 անգամ։ Արմատից ու սերմերից եփուկ պատրաստելու համար հավասար չափերով  խառնված հումքերից վերցնում են 15գ, այն 20 րոպե եռացնում 200մլ ջրում, քամում, հովացնում ու ըմպում միանվագ՝ 2-3 ճաշի գդալ, կամ 100գ տերևը լցնում են 0․5լ ջրի և 0․5լ քացախի խառնուրդի մեջ, եփում 30 րոպե, ապա դրանով քնելուց առաջ լվանում գլուխը՝ մազաթափության ժամանակ առանց օճառի։ 1։1 հարաբերությամբ վերցնում են 1 ճաշի գդալ 2 բաժակ եռման ջրին, եռացնում 10 րոպե, ապա ըմպում 0,5-1 բաժակ, քնելուց առաջ, որպես ստամոքսաաղիքային տրակտը հանգստացնող միջոց, կամ ծաղիկներից ու տերևներից եփուկ պատրաստելու համար, 1։2 հարաբերությամբ խառնուրդից վերցնում են 50-60գ 1լ ջրին, եռացնում 30 րոպե, ապա ըմպում 1-ական բաժակ՝ օրական 3 անգամ, կամ պատրաստում են հավասար չափով խառնուրդ եղինջի և խատուտիկի տերևներից, մամուխի ծաղիկներից, որից վերցնում են 2 ճաշի գդալ 2 բաժակ եռման ջրին, պահում վառարանի ջեռոցում 2-3ժամ, ապա ըմպում օրվա մեջ 3 նվագով, 2 շաբաթ տևողությամբ՝ մաշկային ախտահարումների, սակավամիզության, փորկապության ժամանակ, կամ հավասար չափով բեկտենու կեղևի և եղինջի տերևի խառնուրդից վերցնում են 16գ 1լ ջրին, եռացնում 10րոպե, ապա ըմպում 1-ական բաժակ, օրվա մեջ 4 անգամ՝ թութքային ցավերի ժամանակ, կամ եղինջի և մոշի տերևներից վերցնում են 1-ական թեյի գդալ 1,5 բաժակ եռման ջրին, 1ժամ թրմում վառարանի մեջ և ըմպում օրվա ընթացքում 3 անգամ՝ դիզենտերիայի ժամանակ։ Տերևներից թուրմ պատրաստելու համար 10-15գ հումքը 2 ժամ թրմում են 200մլ ջրում, ապա ըմպում 1-ական ճաշի գդալ, օրական 3-4 անգամ՝արյունահոսությունների ժամանակ, կամ 1 ճաշի գդալ մանրացրած տերևը 10 րոպե թրմում են 1 բաժակ եռման ջրում, քամում, հովացնում և ըմպում 1-ական ճաշի գդալ՝ օրական 3 անգամ։ Այս թուրմն օգտագործվում է նաև  արտաքին՝ գլխի մազաթափության ժամանակ, շաբաթը 1-2 անգամ քսելով ախտահարված հատվածին։ Արտաքին օգտագործման համար վերցնում են
                  չոր տերևների կրկնակի չափաբաժինը (օր․10գ-ի փոխարեն 20գ)։ Եղինջը ունի նաև հակացուցումներ․ երիկամային հիվանդության, աթերոսկլերոզի, հիպերտոնիայի դեպքում, ինչպես նաև խիռ արյուն ունեցողներին։ Հղիներին չի թույլատրվում նաև եղինջի հիմքով պատրաստված հաբերը, քանի որ այն արագացնում է ծննդաբերությունը։
                </p>
                <h3>Այլ օգտակար հատկանիշներ</h3>
                <p class="no-border">
                  Եղինջը մարդկությանը վաղուց ի վեր հայտնի է որպես բանջար։ Նրա մատղաշ ընձյուղներից ու տերևներից վաղ գարնանը պատրաստում են ապուր,
                  կանաչ շչի, կոնսերվացված կանաչ պյուրե, իսկ ավելի ուշ տերևները թթու են դնում։ Կովկասում եղինջը խառնում են ազգային ճաշերի մեջ
                  օգտագործվող համեմունքներում։ Եղինջը սննդաբերությամբ չի զիջում լոբազգի բույսերին։ Թարմ ընձյուղներն ուտում են նաև դրանց վրա աղ
                  լցնելով ու թեթևակի տրորելով։ Եղինջը խաշում են ու տալիս ընտանի կենդանիներին ու թռչուններին։ Եղինջահումքը բարձրացնում է ձվարտադրությունը։ Ցողուններից պատրաստում են բարձրորակ թել, թուղթ և պարան, տերևներից՝ կանաչ, իսկ կոճղարմատից՝ դեղին ներկ։
                </p>
            </div>
        </div>
        <div class="sidebar">
            <img src="img/եղինջ.png" alt="եղինջ">
        </div>
    </div>
</div>
<footer>
    <ul>
      <li class="border_none"><a href="/">Գլխավոր էջ</a></li>
      <li><a href="/terminology">Տերմիններ</a></li>
      <li><a href="/literature">Գրականություն</a></li>
      <li><a href="/contact">Հետադարձ Կապ</a></li>
    </ul>
</footer>
</body>
</html>
